༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
LCCN:
W1KG14550
n/a
ImageGroup:
ISBN:
4
9787542114037
11KG15700
9787542114037
Title:
རྨ་ཆུའི་བསམ་གཏན་གྱི་རྩོམ་བཏུས།
བོད་ལ་ལྟ་བ།
|rma chu'i bsam gtan gyi rtsom btus/ bod la lta ba/
Author:
བསམ་གཏན།
bsam gtan/
n/a
n/a;n/a
Descriptor:
Original Publication:
Place:
Publisher:
lan kru'ul
kan su'u mi rigs dpe skrun khang/
Date:
2009
1
Volume:
Total Volumes:
TBRC Pages:
Introductory Pages:
Text Pages:
Scanning Information:
In/a
n/a
Scanned at M/S Satluj Infotech Images, E-45, Sector 27 Noida, District Gautam Buddha
Nagar, U.P. 201301 via New Delhi, IN for the Tibetan Buddhist Resource Center, 150 17th
st., New York, NY 10011, U.S.A 2006. Comments: 10/2013



རྨ་ཆུའི་བསམ་གཏན་གྱི་རྩོམ་བཏུས • དཔྱད་རྩོམ།
།
རྨ་ཆུའི་བསམ་གཏན་གྱིས་བརྩམས།
Class No:
Acc. No. P
LTWA (Manuscript)
DHARAMSALA. H.P.
བོད་ཀྱི་དཔེ་དང་།
“
， -
•་ ༔
-
ཀན་སུའུ་མི་རིགས་དཔེ་སྐྲུན་ཁང་།



ཀློག་མཁན་ལ་ཕུལ་བའི་སྙིང་གཏམ།
ཀློག་མཁན་ལ་ཕུལ་བའི་སྙིང་གཏམ།
སུ་ཞིག་ནི་གྲགས་པའི་ཆེད་དུ་རྫུན་མི་བཤད་པའི་སྐྱེས་བུ་དེ་ནི་
རང་ཅག་གིས་རྣ་བ་བླགས་དགོས་པའི་དམ་པར་བཀུར་གཟོ་བྱ་དགོས་
པ་མ་ཡིན་ནམ། །
བདག་གིས་གནས་ལུགས་དེའི་ཡུལ་ལྗོངས་ནས་ རང་ཉིད་ལ་
མཁོ་བའི་མི་ཡུལ་ཞིག་ཡོད་པར་ངང་སྒུག་བྱས་མོད། རེ་བ་དེ་ནི་
ཆང་ཁང་གི་མི་སྐྱ་བསྟན་འཛིན་ཞིག་དང༌། གྲྭ་ཁང་གི་དགེ་སློང་
ཆབ་ སྲིད་ པ་ གཉིས་ ཀྱིས་ བཙིར་ ནས་ སྐྱེ་ རྩར་ བསྒགས་ ཟིན་ པས།
བདག་གི་ཤེས་རབ་ཀྱི་མིག་ཟུང་ཐང་དུ་འགྲིལ་ལ་ཁད། བདག་གིས་
དེ་ནས་བཟུང་ཀློག་མཁན་ལ་སེམས་ཀྱི་སྡུག་ཡུས་ཁོ་ན་བཤད་དགོས་
བྱུང་། །
ཁ་སང་གི་ཉི་མ་ལ་མི་འདྲ་བའི་བོད་མི་ཁོ་ཚོས་རང་ཉིད་ལས་
ལྷག་པའི་ཤེས་རབ་དེ་ཤུལ་དུ་བཞག་ནས་སོང་།
དེ་རིང་གི་མི་འདྲ་བའི་བོད་མི་ཁོ་ཚོས་བཤང་ལྕི་རྡོལ་ལམ་གྱི་རྐ་
ལམ་རིང་མོར་ལྕགས་རི་བཟོས་ཏེ། འཇིག་རྟེན་ནུབ་པའི་སྔ་ལྟས་
ཤིག་མཁྱེན་པ་ནང་བཞིན། རང་གི་འཕོང་ཏོ་དེ་སྙན་དངགས་དང་
མཉམ་དུ་བཤམས་དགོས་བྱུང་བས་གནའ་བོའི་མིའི་རིགས་ཀྱི་ཤེས་
- 1 -



རྨ་ཆུའི་བསམ་གཏན་གྱི་རྩོམ་བཏུས • དཔྱད་རྩོམ།
རབ་ཅེས་པའི་རིན་པོ་ཆེ་གང་ཞིག་བོར་བརླག་ཐེབས་ཟིན་པ་ཅི་ལ་མི་
ཤེས། ངས་དེང་གི་རྐང་གཉིས་དེ་དག་གི་སྐད་ཆ་ལས་ཅི་ཡང་མ་
རྙེད། ངོ་མ་ཅི་ཞིག་ཟད་སོང་བའི་ཉམས་སྣང་སྐྱེས། །
དེ་བཞིན་ང་རང་ཡ་མ་བརླའི་བསྐལ་བ་ཞིག་ལ་མི་ཡུལ་དུ་སྐྱེས་
ཤིང༌། ཡ་མ་བརླའི་རིག་གནས་མཁའ་དབུགས་ཤིག་ནས་ངུ་སྐད་
དང་པོ་བརྒྱབ། མི་ཁྲ་ཁྲ་དང༌། ཆོས་ཁྲ་ཁྲ། རྒྱལ་ཁམས་ཁྲ་ཁྲ་
ཞིག་ནས་རིག་གནས་ཁྲ་ཁྲ་ཞིག་གི་བག་ལེབ་ཟོས་ཤིང་། ང་ནི་སྤྱི་
ཡིན་ཁོ་ཐག་རེད་འདོད་དེ་རང་གི་རྐང་འོག་གི་ལམ་ཆུང་བརྒྱུད་ནས་
སོང་། དམིགས་ཡུལ་ནི་རང་གིས་ཀྱང་དུས་ཚོད་འཕྲོ་བརླག་མི་་
གཏོང་བར་སླར་ཡང་མི་འདྲ་བའི་ཁོ་ཚོ་དང་། ཟོག་འདྲ་བའི་ཁོ་ཚོ་
དང་འདྲ་བར་ཡི་གེ་བྲིས་པའོ། །
མཐར་དེད་ན་བདག་ལ་ཀློག་མཁན་ཞིག་ཡོད་པའི་རེ་བའི་མེ་
སྟག་དེ་ནི་ང་མི་འཆི་བའི་སྲོག་རླུང་ཕྲ་མོ་དེ་ཡིན་པ་འདྲ། །
དེབ་ཆུང་འདི་རུ་བཤད་པའི་སྐད་ཆ་རེ་རེ་ལ་གཡོ་ཟོལ་རྫུན་
ཁེབས་ཀྱི་ཆ་རྡུལ་ཙམ་ཡང་མེད་ཅེས་བཤད་མི་ཕོད་དེ། ངས་ཀློག་
མཁན་ལ་འགན་འཁུར་དགོས་ཤིང་། བདེན་པའི་ཆོས་ཉིད་ཀྱི་ལྟ་བ་
ལ་བརྩི་འཇོག་བྱ་དགོས་པ་སོགས་རང་གི་ལག་ལ་སྨྱུ་གུ་ཐོགས་ནས་
གནམ་འོག་གི་བྱ་དངོས་གང་ཡིན་ལ་རང་གི་མྱི་ཀླད་ཀྱི་ཤོང་ཚོད་ལ་
ཞུགས་ནས་ཚིག་གི་རི་མོ་འཐེན་པ་ནི་རྩེད་མོ་ཙམ་དུ་ལྟ་ན། སྲོག་
ཆགས་ཡིན་པའི་རང་ཉིད་ཀྱི་གདོས་བཅས་ལ་མི་ཡིན་པའི་དཔང་མ་
-
2
-



ཀློག་མཁན་ལ་ཕུལ་བའི་སྙིང་གཏམ། །
བྱིན་པ་ནང་བཞིན། རང་གིས་གཅེས་པའི་མི་ལོ་འདི་དག་ལ་སྦྲང་
དཀར་རྩམ་པ་ཟོས་པའི་དུས་ཚོད་ལ་འགྲེལ་བཤད་ཡག་པོ་མ་བརྒྱབ་
པ་རེད། ངས་ཀློག་མཁན་ལ་ནམ་ཡང་རང་ཉིད་བཤམས་ནས་ཡོད།
དེ་བཞིན་རང་གི་ན་ཚོད་ལ་ཞུགས་ན་རང་གི་བློ་ལ་འཆར་་་་
སྟངས་ཤིག་ནས་ན་མཉམ་གྱི་སྲོག་ཆགས་ཁྱོད་ཚོ་ལ་ཉི་མ་འཁྱོལ་་་
ཐབས་ཀྱི་བྱིས་སྒྲུང་ ལྟ་ བུ་ཞིག་གམ། གོ་མའི་ འཆལ་ གཏམ་ཞིག
བྱིས་པའི་རྡོལ་གཏམ་ཞིག ར་བཟི་བའི་གཉིད་གཏམ་ཞིག སློབ་
མའི་ཆག་གཏམ་ཞིག གྲྭ་བའི་མཁས་གཏམ་ཞིག་གི་ཆ་ནས། ང་
ནི་འདི་དང་འདྲ་བ་ཞིག ང་ནི་འདི་ལས་བུད་པ་ཞིག ང་ནི་འདི་
ལྟར་བཙོག་པ་ཞིག ང་ནི་འདི་རུ་ཉལ་བ་ཞིག་ཏུ་གསལ་བཤད་བྱས་
མོད། ངས་རང་ལས་ཆེ་བའི་ལྷག་བསམ་ཟེར་བ་ཞིག་དང་། རང་
ལས་འགོངས་པའི་རིག་པ་ཉི་ཚེ་བ་ཞིག་ཡོད་པར་དྲིལ་སྒྲོག་བྱ་འདོད་
པ་ནས་དེབ་ཆུང་འདི་པར་དུ་བཏབ་པ་ཡིན་ན། ཨ་རེ་གླེན།
དཀའ་ཚེགས་རིམ་པ་ཞིག་ལ་ཕྲད། ཐང་དུ་འགྱེལ། ཡར་
ལངས། སླར་ཡང་མྱི་སྐད་བཤད། གང་ལྟར་ང་ལ་ཀློག་མཁན་
ཞིག་ཡོད་པས་ང་རྒྱལ་མ་གཏོགས་འབྲི་འདོད་བསམ་པ་མི་འདུག
དམ་ པའི་སྐྱེས་བུ་རེ་བྱོན་མྱོངས་ པའི་བསྐལ་བ་དེ་ལ་ནམ་་་་
མཁའི་ཉི་ཟླ་ལྷོད་དུ་བཞུད་ཅིང༌། གནམ་སའི་བར་ན་འཇའ་ཚོན་
གྱི་ལམ་དར་དཔྱང་ཡོད་པ་ནི་བདེན་ངེས་རེད། འཕགས་མི་དེ་དག་
ནི་མི་རིགས་ཤིག་གི་སྡུག་ཡུས་འཁུར་མཁན་མ་ཡིན་ལ། ཆོས་ལུགས་
–
3
-



རྨ་ཆུའི་བསམ་གཏན་གྱི་རྩོམ་བཏུས • དཔྱད་རྩོམ།
ཤིག་གི་དར་ཆ་ཕྱར་མཁན་ཡང་མ་ཡིན། དེ་དག་ནི་ས་ཧྲིལ་བོ་དང༌།
མིའི་རིགས་ཧྲིལ་ བོ་ ལ་ དབང་ བའི་ བོད་ མི་ རེ་ འགའ་ མ་ ཡིན་ནམ།
ང་ཚོས་ད་ལྟ་དེ་བཞིན་བསམ་བློ་གཏོང་དགོས་པ་རེད། དེ་བཞིན་
རྗེས་ལུས་ཡིན་པའི་རང་ཅག་ལ་ཤེས་ཡོན་གྱི་ཆ་ལ་བརྩོན་པ་མི་ཞིག་
པའི་ང་རྒྱལ་ཙམ་ཡོད་ན་ཅི་མ་རུང་།
དེབ་འདིའི་ནང་དུ་རང་གི་རང་ཡན་དུ་རྒྱུ་བའི་རིག་པ་ཕྲ་མོའི་
སྐོར་བཀོད་ཡོད་ལ། སྤྱི་ནས་བལྟས་ན་ཁ་བརྡ་ཙམ་དུ་མཐོང་ཐུབ་
སྟེ། རང་ཉིད་གཙོ་བོར་བཞག་ནས་གཞན་དང་མཉམ་དུ་དོན་དེར་
དཔྱད་པ་ཙམ་བཏང་། འབོལ་རྩོམ་ནས་དཔྱད་རྩོམ་དུ་འགྱུར་ཞིང་།
དེ་ཡང་རང་སྦྱོང་བ་ཞིག་གི་འབྲི་སྟངས་ཡིན་ལ། དཔྱད་ཡིག་གི་བྱ་
ར་གསལ་འགོད་མ་བྱས་པ་ནི་རྩོམ་ཡིག་གི་ དགོས་ངེས་ཞིབ་འཇུག་
དམ་བཅའ་མ་ཡིན་པས་རང་དབང་ལ་ཕྱོགས་པ་ཡིན། དེ་ཉིད་དེབ་
ཅིག་ཏུ་བཅོས་ནས་ཀློག་མཁན་ལ་ཕུལ། རང་ཉིད་ཁེར་རྐྱང་མིན་པ་
མཚོན་ཐབས་ཙམ་བྱས། །
དོན་དག་ཅི་ཞིག་རེད་ཅེ་ན། བདག་གི་དགེ་བའི་བཤེས་་་་
གཉེན་བསྐལ་བཟང་བསྟན་པ་དགེ་ལེགས་རྒྱ་མཚོ། སློབ་ཆུང་གི་
དགེ་རྒན། ཤེས་རབ་ཀྱི་བླ་མ། བཀའ་དང་དད་པའི་བསོད་་་་
ནམས་ཀྱི་ལམ་སྣ་བསྟན་པ་ཨེ་མ་ངོ་མཚར་ཆེ། དགེ་སློང་བསོད་
ནམས་རྒྱ་མཚོ། རྩིས་ཀྱི་འཁོར་ལོའི་ ཕབ་གཞུང་དང༌། སྙན་་་་
དངགས་ལོ་རྒྱུས་རྩོམ་རྩེད་ཀྱི་ སྡོངས་གྲོགས་ཆེན་མོ། ཕ་བསྐལ་་་
，
-
4
-



ཀློག་མཁན་ལ་ཕུལ་བའི་སྙིང་གཏམ།
བཟང་རྒྱ་མཚོ། བཟོ་རིག་པ་དང་། མི་ཆོས་རིག་པའི་རྩོད་བཟློག་
གི་རི་མོ་མ་ལུས་པ་གདམས་པའི་སློབ་དཔོན་དེ་གསུམ་རེ་རེ་བཞིན་
བདག་དང་གཏན་བྲལ་བྱུང་བས་ལུས་སེམས་གཉིས་ཆ་ནས་འབྲས་
རྟགས་ཀྱི་ངེས་འབྱུང་ཕྲན་བུ་རེ་འཁྲུངས་ཤིང༌། རང་གི་དཔེ་དེབ་
དཔར་སྐྲུན་གྱི་དུས་ལ་བབས་པས་ལས་འདི་ཡང་བརྩམས། ཉིད་ལ་
ཁོམ་པ་ཡོད་དུས་གནས་ལུགས་ཀྱི་ཆ་དེ་ཐུགས་ལ་འཇགས་རོགས་ཞུ། །
དེ་ཡང་དེབ་འདིའི་དཔར་སྐྲུན་མ་དངུལ་གྱི་འགྲོ་གྲོན་ཡོངས་
གནང་མཁན། ལྕམ་སྐུ་ཞབས་དུས་གསུམ་སྒྲོལ་མ་ལགས་ལ་ཐུགས་
རྗེ་ཆེ་ཞུ་བ་དང་། གཞན་དཔེ་སྐྲུན་ཐད་ཕྱོགས་ཡོངས་ནས་ཐུགས་
ཁུར་དང་མཛུབ་ཁྲིད་གནང་མཁན། སྐུ་ཞབས་མེ་ལྕེ། འབུམ་
རམས་པ་ཨ་རྡོར། ནུ་བོ་རྡོ་འདྲེན་ཐག་གསུམ་ལ་རླུང་རྟ་དར་བའི་
སྨོན་ལམ་དང་བཅས་ལས་འདི་ཉིད་ཡོངས་སུ་ འགྲུབ་པར་བགྱིས་
སོ། །
༢༠༠༨ ལོའི་ཟླ༩པའི་ཚེས༢༡ཉིན་ལ་རྩོམ་པ་པོས་རང་ཤག་དགའ་བའི་
བསམ་གླིང་ནས་བྲིས་པའོ། །
-
5
-



དཀར་ཆག
དཀར་ཆག
གངས་སེང་བོར་བའི་གཏམ། ། ......... •...... (1)
ཀླུ་སྒྲུབ་དགོངས་རྒྱན་གྱི་ཚིགས་སུ་བཅད་པ་འགྲེལ་སྟངས་ཤིག
•............................ (13)
བདག་དང་བརྡུང་ལེན་གྱི་གསང་གཏམ། ..…..……....…..(27)
བདག་གིས་རིག་གནས་ཀུན་སྤྱོད་ནས་བཤད་པ། ..…....（35）
བདག་གིས་ཕྱོགས་ཞེན་གླེང་བ། ..…......….......…......（52)
རྨ་ཆུ་བའི་ཁྱི་བཤད། ..................
................ (61)
《དཔྱོད་ཤེས་རྒྱང་འབོད 》ལ་ལྟ་བ། ..………….….…....…...（74）
བོད་ལ་ལྟ་བ། ..……………….…...
(102)
རྩོམ་ཡིག་འབྲི་མཁན་ལ་ཕུལ་བའི་ནང་གཏམ། ..………….（118）
བོད་ཀྱི་ཡང་སྤྲུལ་རིག་གནས་ལས་འཕྲོས་པའི་གཏམ། ... (130）
བདག་གི་འཇིག་རྟེན་གྱི་སྙན་དངགས་པ། ....….…..…….. (145）



གངས་སེང་བོར་བའི་གཏམ།
གངས་སེང་བོར་བའི་གཏམ།
ཁ་བ་ཅན་ན་ཁ་བའི་གཏམ་རྒྱུད་ཡོད། །
གངས་ཀྱི་རི་ན་གངས་སེང་དཀར་མོ་ཞིག།
རང་བྱུང་ཁམས་ན་རང་ཡུལ་ནོར་བུ་རེ། །
ཡོད་ཅེས་བཤད་ན་བདེན་པའི་དཔང་ཞིག་དགོས། །
བསྐལ་བ་ཡ་ཐོག་ལ་སྲོག་ཆགས་ཀྱི་གཏེར་བརྡོལ་བའི་གཏམ་
རྒྱུད་ཅིག་ཨ་མའི་ངག་ལས་ཐོས་མྱོངས་ཤིང་། དེ་དུས་རང་ཉིད་ན་
ཆུང་བས་བྱིས་སྒྲུང་གི་ཆེད་དུ་དབང་བོ་ཡོད་ཚད་མཐའ་གཅིག་ཏུ་
བསྒྲིམ་པའི་གོམས་གཤིས་ཤིག་ཀྱང་ཆགས་པས་རང་གིས་ད་སོ་མ་ངོ་
ཤེས་བཞིན་པའི་འཇིག་རྟེན་འདི་ལ་ངོ་མཚར་བ་དང་། གསང་བ་
ལྐོག་གྱུར། མཐའ་མེད་པའི་སྣང་བ་ཞིག་ཀྱང་སྨིན། སྲོག་ཆགས་
ཀྱི་ གཏེར་ སྒོ་ དེ་ ནས་ ཐོག་ མར་ སྟག་ དང༌། སེང་ གེ། ཁྱུང་།
འབྲུག་ བཞི་ བྱོན་ ཞིང༌། བར་ ནས་ གླང་ ཆེན། རྟ་ མཆོག་
འབྲོང་། མ་ཧེ་སོགས་སྲོག་ཆགས་དགའ་རབས་གང་མང་བྱོན་པར་
བཤད། མཐའ་མར་རྔ་མོང་ སོགས་སྲོག་ཆགས་ ཐན་ལྟས་དགུ་་་་
འཛོམ་གང་མང་བྱོན་པས་སྲིད་པའི་མི་རྒན་གྱིས་གཏེར་སྒོ་གཏད་པར་
བཤད།
—
1
-



རྨ་ཆུའི་བསམ་གཏན་གྱི་རྩོམ་བཏུས • དཔྱད་རྩོམ།
འདི་ནི་བོད་ཀྱི་མ་ཡུམ་ཞིག་གིས་སྦྲ་ནག་གྲུ་བཞི་ལས་གླེང་བའི་
གནའ་རབས་ཞིས་ལ་ཡི་ལྷ་སྒྲུང་ཞིག་རེད་ཅེས་ན། བོད་ཀྱི་རིག་
གནས་འཕེལ་འགྲིབ་ཀྱི་ངང་ཚུལ་འདི་ལ་ང་ཚོས་ལྷག་ཏུ་ཞིབ་འཇུག་
བྱེད་རིན་ཡོད་པ་ཞིག་མ་ཡིན་ནམ། ཐ་སྙད་ཀྱི་བླ་དྭགས་གང་རུང་
ཞིག་ནས་གནའ་བོའི་བོད་ཡུལ་གྱི་སྣང་བ་འཚོལ་རྟོག་བྱ་དགོས་ཤིང་།
ང་ཚོས་གཟབ་ནན་ངང་རང་གི་ལུང་བར་ཞིབ་རྟོག་ཅིག་བྱ་དགོས་
པར་སེམས། །
མི་བརྟན་འགྱུར་ནས་འགྱུར་བྱེད་པའི། །
འདི་སྣང་འཇིག་རྟེན་ཆོས་ལ་མཐའ་མེད་པ། །
བརྟག་ནས་དཔྱད་ན་བདེན་པའི་ཆ་ཤས་རེ། །
ཡོད་ཅེས་སྨྲ་བར་བསྙེངས་པ་ཅི་ཡང་མེད། །
བར་སྐབས་ཀྱི་ཚིགས་སུ་བཅད་པ།
ངས་བཤད་འདོད་པ་ནི་བསིལ་ལྡན་ཁ་བའི་ལྗོངས་ལ་གངས་
སེང་བྱོན་པའི་བསྐལ་བ་ཞིག་ཡོད་པ་ནི་དེ་བས་ཀྱང་ངོ་མཚར་དགོས་
པ་ཞིག་མ་ཡིན་ནམ་ཞེས་ན། ཐོག་མར་མཁས་དབང་དགེ་ཆོས་
ལགས་ཀྱི《 རི་བོ་ཧི་མ་ལའི་བསྟན་བཅོས》ལས། གངས་སེང་ཞེས་
པའི་སྲོག་ཆགས་ཤིག་མེད་ཟེར། ངས་དེ་ལ་ལན་གསལ་ཐག་ཆོད་པ་
ཞིག་བརྒྱབ་ཆོག་སྟེ། དཔེ་ཞིག་བཞག་ན་ཕོ་ཁྱུང་འབྲུག འདི་ནི་
རྔམ་ འབྲུག་ ཅེས་ པ་ ཡིན་ པ་ འདྲ། གཞན་ གངས་ གཟིག་ དང༌།
གངས་ གླག གངས་བོང་། གངས་སྦལ་སོགས་ངོ་མཚར་བའི་་་
-
2



གངས་སེང་བོར་བའི་གཏམ།
སྲོག་ཆགས་ཀྱི་ ཐ་སྙད་འདི་དག་ལ་ངོས་འཛིན་ཇི་ལྟར་བྱ་རྒྱུ་ཡིན།
དེ་བས་རི་བོ་ཧི་མ་ལ་གར་གནས་ན་ཡོད་པས་རྐྱེན་གྱིས་གངས་སེང་བྱ་
བ་བྱོན་པ་ཡིན་ལ། ད་དུང་ཕྱི་གླིང་བས་དེ་སྔ་ཧི་མ་ལ་ཡའི་ལྗོངས་སུ་
གངས་མི་བྱ་བའི་ངག་རྒྱུན་ཞིག་ཀྱང་བཟོས་འདུག་ཅིང་། དེ་ནི་
བོད་ཀྱི་མྱི་དྲེད་ཅེས་པ་རང་ཡིན་འདུག དགེ་ཆོས་ལྟར་ན་བོད་མི་
ལ་གངས་མི་ཞེས་མི་འབོད་པ་ཅི་ཡིན། །
རྒྱུ་མཚན་ཡོད་ངེས་པ་ནི། གངས་སེང་ནི་བྱང་མདོའི་འཁྱག་
གླིང་གི་དོམ་དཀར་ལྟ་བུའི་སྲོག་ཆགས་ཤིག་ཡིན། དོམ་དཀར་ནི་
བྱང་མདོའི་འཁྱག་གླིང་དུ་དེང་ཡང་འཚོ་བཞིན་ཡོད། རི་བོ་གངས་
ཅན་པའི་གངས་སེང་ནི་དེ་ལ་ལྟོས་འཇོག་ཙམ་ཡིན་པ་ལས་དེ་དང་
ཡོངས་སུ་འདྲ་བའི་ངེས་པ་ནི་མེད། གནས་ལུགས་ནི་འཁྱག་གླིང་དུ་
འཚོ་གཞིས་ནས་དེ་ལ་ཕྱོགས་ཙམ་གོ་བ་ལེན་དགོས་ཏེ། དེ་ནི་ཚན་
རིག་དང་ཆེས་མཐུན་པའི་བདེན་དབང་ཡང་ཡིན།
བོད་མིའི་ངག་རྒྱུན་དུ་ཁྱི་དོམ་བུ་ཞེས་པའི་འབོད་སྟངས་ཤིག་
ཡོད། གངས་སེང་གི་སོན་འབྲས་ནི་བོད་ཀྱི་ཁྱི་དོམ་བུ་ཡིན་ལ། ཁྱི་
དོམ་བུ་ནི་གངས་སེང་གི་སྐྱེད་འཕེལ་ སོན་འབྲས་ཀྱི་བདེན་དཔང་
གཅིག་ཡིན། གཞན་གངས་སེང་ནི་ཁ་དོག་ནས་ཐོགས་པ་དང་འཚོ་
གནས་ནས་བཏགས་པར་དོགས་པ་ཅི་ཡང་མི་དགོས། སྤུ་མདོག་
དཀར་པོ་གངས་ལྟ་བུ་ཡིན་པ། མིག་འབྲུ་ལྗང་སེར་ཆུ་ཤེལ་བཞིན་
དྭངས་པ། དེ་ནི་དཀར་འོད་འགོགས་ པའི་མིག་གི་རྒྱལ་མོ་ཞིག་
– 3 –



རྨ་ཆུའི་བསམ་གཏན་གྱི་རྩོམ་བཏུས • དཔྱད་རྩོམ།
ཐོགས་ཡོད་པར་གོ་བ་ལེན་དགོས། མཐོ་ཚད་ལ་རྨིད་གཉིས་ལྷག་
དང་། ཡན་ལག་བཞི་ནི་གངས་ཀྱི་དྲེད་མོང་དང་འདྲ་བ། སྡེར་
ཁྱིམ་འབབ་སྟངས་ནོར་བུའི་དབྱིབས་དང་འདྲ་བ། ཟས་སུ་འོ་མ་
མཆོད་ཅིང་། སྔོ་རིགས་ཟ་བར་གོམས་ཏེ་ནང་ལོག་གི་དོམ་ཁྲའི་
གཤིས་བཞིན་དང་ཅུང་འདྲ། རི་བོ་གངས་ཅན་པའི་ཡུལ་དུ་འཚོ་
བའི་བསྐལ་བ་ཡ་ཐོག་གི་འོ་འཐུང་སྲོག་ཆགས་དེའི་མཛེས་སྡུག་ནི་
བསམ་ཚོད་ལས་འགོངས་པ་ཞིག་རེད། དེ་བཞིན་འདམ་སེང་ཡང་
ཁ་དོག་གིས་བཏགས་པ་རེད་ཅེས་ཞེས་འཁྲུན་ཐག་གཅོད་པར་ངོ་ཚ་
ཅི་ཡང་མི་དགོས། དེ་ནི་ཤེས་དཔྱོད་དུ་བསྟར་བའི་བདེན་གྲུབ་ཀྱི་
རྐང་རྗེས་རེད། རྐང་རྗེས་དེ་ནི་གླེགས་བམ་དུ་བཅུག་དང་མ་བཅུག་
གང་ཡང་རུང་པ་དང༌། བདེན་པའི་ངོ་བསྟན་པའི་ལག་རིས་ལྟར་
གསལ་ལེར་མཐོང་མི་འོང་ངམ། །
ཡ་ཐོག་ཆ་མེད་ཆ་ལུགས་སོས་ལོག་པས། །
སྒང་བ་བོད་ཀྱི་མི་གཤིས་སྦྱངས་པ་དེ། །
དོན་ལ་བསམས་ན་དུས་ཀྱི་ཡན་པ་རེད། །
མ་རྙེད་སྒྱུ་མའི་ཟས་དག་གང་ནས་རེག།
བར་སྐབས་ཀྱི་ཚིགས་སུ་བཅད་པ།
བོད་ཀྱི་གསེར་སྒྲོམ་དེ་འདྲ་བ་རྡུལ་དུ་བཏུམས་ནས་ཡུན་རིང༌ ་
འགོར་སོང་བ་སུ་ཡིས་རྙེད་པ་ཡིན། སྐད་དང་ཡི་གེའི་དྲིན་རེད།
ས་རྡོ་རི་བྲག་གི་དྲིན་རེད། དེ་བཞིན་གངས་སེང་ཡང་དེ་འདྲའི་
- 4 -



-，་;,：་
༤:
：
«༔
ས་
གངས་སེང་བོར་བའི་གཏམ།
རྟེན་འབྲེལ་ལ་ཞུགས་ནས་རྙེད་སྲིད་ལ། རྙེད་ཀྱང་དགོས་པ་རེད།
དུས་རབས་འདིར་མིའི་རིགས་ཀྱིས་ས་བརྟག་གནམ་བརྟག་བྱས་ནས་
བསྐལ་བ་ཡ་ཐོག་གི་སྲོག་ཆགས་ཁྱད་མཚར་བ་སྐོར་ཞིག་ཡོད་པར་
བདེན་དཔང་བྱས་དང་བྱེད་མུས་ཡིན་པ་དེ་ནི་ཡིད་བཟོས་དང་བརྡ་
འགྱུར་ཙམ་ཁོ་ན་ག་ལ་ཡིན། གངས་སེང་མེད་ཅེས་པ་དེ་ནི་རིག་
པའི་ནོར་འཁྲུལ་ཞིག་རེད། །
དོན་ལ་ཡོད་དང་མེད་ཅེས་པའང་མཐར་དེད་ན་མེད་དང་ཡོད་
ཅེས་པ་རང་རེད། ཁ་སང་གི་ཁྱོད་དེ་རིང་མེད་འགྲོ་བ་ཆོས་ཉིད་
ཡིན་པས་དེ་ལ་ངོ་མཚར་དགོས་པ་ཅི་ཡང་མེད། ས་སྒང་ཆགས་པ་
ནས་མི་ལོ་དུང་ཕྱུར་བཞི་འབུམ་ ལྷག་འདས་ཡོད་ཅེས་གྲངས་ཀྱིས་
མཛུབ་མོ་རི་སྟོན་ཞིག་བྱས་པའི་ཉིན་དེ་ནས་གྲངས་ཀྱི་རིག་པ་དར་བ་
བདེན་དཔང་བྱ་ཆོག་པ་ལས་ ས་སྒང་གི་ལོ་ཚོད་ངེས་འབེབ་འཁྲུལ་
མེད་ཅིག་ཡོང་ཐབས་བྲལ།
དེ་ཡང་ས་སྐྱ་བས“སྲོག་ཆགས་གྲོག་མ་མིག་མེད་ཀྱང་། ། མིག་
ལྡན་གཞན་ལས་ལྷག་པར་མགྱོགས”ཞེས་པ་བཞིན་གྲོག་མ་ལ་མིག་
མེད་ཅེས་ཚན་རིག་པས་གསལ་བཤད་བཀྱིས་ཡོད་དེ་བོད་ཀྱི་མི་ལ་
རབ་ ཏུ་རྣོ་བའི་ ཤེས་ རབ་ ཅིག་ ཡོད་ པ་ ཡང་ ཁས་ལེན་དགོས་ ཤིང་།
ཡང་ན་བོད་ཀྱི་ཐ་སྙད་མཁན་པོར་རིག་པའི་ནོར་འཁྲུལ་བྱུང་བའི་
ཉིན་ནས་བཟུང་ཁ་བ་རི་བའི་གཏམ་ རྒྱུད་སྐོར་ཞིག་ལ་རྩ་བ་ནས་་
བསྒྱུར་བཅོས་བྱས་ཡོད། དེ་ནས་ཕྱི་རབས་པའི་སྣང་བ་ལ་གངས་
- 5 -



oI་
རྨ་ཆུའི་བསམ་གཏན་གྱི་རྩོམ་བཏུས • དཔྱད་རྩོམ།
སེང་མེད་ཅེས་བྱ་བའི་ལྟ་བ་ཞིག་ཆགས་པ་རེད། དེ་ནི་གཉན་ཆེན་
ཐང་ལྷའི་སྐོར་གྱི་ལྷ་སྒྲུང་དག་གི་ངོ་མཚར་མཛེས་སྡུག་ལས་མི་རིགས་
ཤིག་གི་བདེ་ཐང་གི་ཞལ་ཁྱིམ་ངོ་མ་མཐོང་ཐུབ་ལ། 《པད་མ་་་་
བཀའ་ཐང》གི་བསྟན་གཉིས་འབྱུང་བའི་ལེའུ་བརྒྱད་པ་རུ། སྤྲུལ་
སྐུའི་བསྟན་པའི་བདག་པོ་སངས་རྒྱས་གཅིག ལོངས་སྐུའི་བསྟན་
པ་འཛིན་པའི་རྫུས་སྐྱེས་གཅིག༔ གཅན་གཟན་རྒྱལ་བོ་གངས་ཀྱི་
སེང་གེ་གཅིག༔ འདབ་ཆགས་ རྒྱལ་ པོ་མཁའ་ལྡིང་ཁྱུང་ཆེན་་་་་
གཅིག༔ མེ་ཏོག་རྒྱལ་པོ་ཨུ་དུམ་ཝ་ར་གཅིག༔ འདི་དག་དུས་
མཚུངས་ གཅིག་ ཏུ་བྱུང་བ་ལ༔ ཞེས་པ་ལ་ཞུགས་ན་གོང་གི་ནོར་བུ་
རྣམ་བཞི་བྱོན་པའི་བསྐལ་བ་ནི་རྫོགས་ལྡན་གྱི་དུས་ཤིག་མིན་ནམ་
སྙམས་ཤིང་། ད་ལྟ་མེད་འགྲོ་བ་ཡང་ཆོས་ཉིད་དང་མཐུན་པ་རེད། །
ཆོས་སྐྱོང་གནས་ཆུང་འཕྲིན་ལས་རྒྱལ་བོའི་བྱུང་བ་བརྗོད་པའི་
སྐབས་སུ་རི་བོ་གངས་ཅན་པ་ནས་གངས་སེང་བཅིབས་པ། བོད་
ལུགས་ཀྱི་རྒྱལ་ཆེན་རིགས་བཞི་ལས་བྱང་གི་རྣམ་ཐོས་ནོར་བདག་གིས་
གངས་སེང་དཀར་མོ་བཅིབས་པ། དེ་ལ་ཡུལ་བྱང་གི་ཕྱོགས་སུ་
གནས་པའི་རྒྱལ་ཆེན་ལ་གངས་སེང་གི་ ཅིབ་ པ་ཡོད་པ་ཡང་གནས་
ལུགས་ཤིག་མིན་ནམ། བྱང་ཕྱོགས་ཁ་བ་ཅན་གྱི་ཡུལ། འཛམ་
གླིང་གི་བྱང་སྣེ་ཡང་འཁྱག་གླིང་ཡིན་པ་སོགས་རྒྱུ་མཚན་དུ་མ་ལྡན།
དེ་བཞིན་ཡུལ་འཁོར་སྲུང་གིས་གླང་བོ་བཅིབས་པ། དེ་བཞིན་དམ་
ཅན་སྐྱེས་བུ་ཆེན་པོས་གངས་སེང་དཀར་མོ་བཅིབས་པ། གཞན་
- 6 -



གངས་སེང་བོར་བའི་གཏམ།
ཡང་གངས་སེང་དང་ཁྱུང་འདུས་པ་ལས་སེང་གེ་ཁྱུང་གཤོག་རྭ་མཆུ་
ཅན་འཁྲུངས་པའི་དཔེ་དོན་དེ«མི་མཐུན་ཕྱོགས་ལས་རྒྱལ་བའི་རྒྱལ་
མཚན»དུ་གསལ་བ། སེམས་ཅན་ལས་ནི་བསམ་མི་ཁྱབ་པའི་དོན་
ཡང་དགོས་པ་དོན་དུ་ཤེས་ན་མི་བཟང་ངམ། །
མཁས་པས་བཤད་ན་གང་ཡང་བདེན། །
ལྟོ་འཛིན་ཅན་ལ་གང་ཡང་ཟས། །
སྙན་ངག་མཁན་ལ་གང་ཡང་བརྒྱན། །
འདོད་སྲེད་ཅན་ལ་གང་ཡང་རྒྱུ། །
ངལ་གསོ་བའི་ཚིགས་བཅད་དུ་དྲངས།
ངས་ ཀྱང་གངས་ སེང་ བོར་ བའི་ གཏམ་ རྒྱུད་ ཅིག་ རྙེད་བྱུང་།
སེང་། སྤྲ། དགོ དམུ། ཁྱུང་སོགས་བོད་ཀྱི་རིགས་རུས་ཆོ་
འབྲང་གི་ རྩ་བ་ཡང་སྲོག་ཆགས་ དང་ འབྲེལ་བ་དམ་པོ་ཡོད་ ཅིང་།
དེ་ལས་སེང་ཞེས་བྱ་བ་ནི་ཡ་ཐོག་ཞང་ཞུང་གི་སྐད་དོན་དུ་སེང་གེ་ཞེས་
པའི་དོན་ཡང་ཡིན་པ། བོད་ཡུལ་གཡག་གི་སྡེ་ཚན་བཀར་བ་ལས་
བོད་ མིས་ ཡ་ ཐོག་ འབྲོང་ བཏུལ་ བས་ གནས་ ལུགས་ ཤེས་ ཐུབ་ ལ།
འབྲོང་ནས་ནོར་དང༌། དེ་ནས་ཟོག་ལ་འགྱུར་བའི་གོ་རིམ་ནི་ཐ་
སྙད་ཀྱིས་ངེད་ཅག་ལ་སྤྲད་པའི་ལོ་རྒྱུས་ཤིག་རེད། གངས་སེང་ནས་
དོམ་བུ་རུ་འགྱུར་ཞིང༌། དོམ་བུ་ནས་ལ་བོ་རུ་འགྱུར། ལ་བོ་ནས་
སྒོ་ཁྱི་རུ་བསྒྱུར་བར་གདོན་མི་ཟ། ལ་ནི་རི་བོའི་བརྡ་རྙིང་ཡིན་པས།
སྐབས་དེར་རི་ཁྱི་རུ་གོ་བ་ལེན་དགོས། མི་ཡིས་མ་བཏུལ་བར་གོ་
-
7
-



རྨ་ཆུའི་བསམ་གཏན་གྱི་རྩོམ་བཏུས • དཔྱད་རྩོམ།
དགོས། ལྷག་པར་དུ་གོས་ཁྱིག་ཅེས་པ་ནི་བྱ་རྒོད་གོས་བོ་དང་་་་
གངས་སེང་འདུས་པ་ལས་སྐྱེས་པར་བཤད་ཀྱང་ཆོག་ལ། སུས་ཀྱང་
ད་སྔ་ཕྲ་མོ་ཕྲ་མོའི་ལོ་རྒྱུས་དེ་འདྲ་བའི་མཛེས་སྡུག་མ་རྙེད་པ་རེད།
གཞན་ཡང་བོད་ཡ་ཐོག་གི་ཀླུང་རྟ་སྡེ་བཞིའི་བཤད་པར། “རྒྱ་སྟག་
ཁྲ་བོ་ནགས་ནས་མཆོངས་པ་དང༌། ། སེང་གེ་དཀར་མོ་གངས་ནས་
འགྱིང་བ་སྟེ”ཞེས་པ་བཞིན་སྟག་གི་གནས་ས་རྒྱ་རྫོང་ནགས། སེང་
གི་གནས་ས་དཀར་བོ་གངས་ཞེས་གསལ་བོ་བསྟན་ཡོད་ལ། སྟག་གི་
བདེ་རྩལ་མཚོན་ལ། སེང་གི་སྟོབས་ཤུགས་མཚོན་པ་དང་འབྱུང་བ་
བཞི་ལས་ས་ཁམས་མཚོན་པ་སོགས་རྒྱས་པར་བཤད་འདུག
ང་ཚོས་གནས་ལུགས་དེ་ཙམ་གྱི་སྟེང་ནས་རི་མཐོ་ས་གཙང་ན་
འཚོ་ཞིང་གཞིས་ཆགས་པའི་མི་རིགས་ཤིག་གི་གཡའ་དག་པའི་སོན་
འབྲས་མཐོང་ཐུབ་ཅིང་། དེ་རིང་གི་དུས་སུ་སྔར་བཞིན་རིགས་ཀྱི་
སོན་འབྲས་གར་ཡོད་གང་ལ་ཁྱབ་པར་དོ་སྣང་བྱ་མཁན་མཆིས་ཤིང་།
བཤད་ཚུལ་ལ་དེ་ནི་རིན་པོ་ཆེ་ཞིག་རེད་ཟེར་ཆོག་མོད། དེ་ཉིད་
བདེན་པ་ཡིན་ནམ། ཀློག་མཁན་གྱི་ཚབ་ཏུ་འཕང་པའི་དྲི་བ་ཞིག་
ཡིན།
ཉེ་ལམ་ཚན་རིག་པས་བྱང་ཁུལ་འཁྱག་གླིང་ལ་སྒོ་ཁྱི་སྐོར་ཞིག་
ཁྲིད་ནས་འཁྱག་གླིང་གི་དོམ་དཀར་དང་ངོ་གཏུགས་པ་ན་བསམ་ཡུལ་
ལས་འདས་པ་ལ། དོམ་དཀར་དང་ཁྱི་ གཉིས་ཀྱིས་ ཕན་ཚུན་ལ་
དགའ་ཞེན་བྱེད་པ་ལས་གདུག་རྩུབ་ཀྱི་རྣམ་འགྱུར་ཅི་ཡང་མི་སྟོན་
- 8 -



གངས་སེང་བོར་བའི་གཏམ།
ཞིང་། ཕན་ཚུན་ལ་རྩེན་མོ་རྩེ་བར་བྱེད། གང་ལྟར་བོར་གཏོར་
ཐེབས་པའི་བདེན་ངེས་ཀྱི་ཚོར་སྣང་སྐོར་ཞིག་ད་ལྟ་ཕྱིར་རྙེད་པར་
འདོད་ཅིང་། དོན་དག་གཞན་ཞིག་ཡོད་པ་ནི་བོད་མི་ན་རེ། བོད་
ཀྱི་ལ་བོ “ཁྱི” ནི་གངས་སེང་གི་སོན་འབྲས་དང་འབྲེལ་བ་ཡོད་ལ།
དོམ་བུ་ཞེས་པའི་ལ་བོ་ནི་གངས་སེང་གི་སོན་འབྲས་ཡིན། གང་
ཞིག་ལ་རི་ཡི་ཞི་མི་ཟེར། དེ་དང་འདྲ་བར་ཁྱིམ་གྱི་ཞི་མི་དང་ཁྱད་
པར་ག་འདྲ་ཡོད། དེ་གཉིས་ཀྱི་བར་བདོ་ན་གོ་རིམ་ཞིག་དང་་་་
འགྱུར་ལྡོག་ཅིག་ཡོད་པ་ནི་ཚན་རིག་རེད། ཚན་རིག་གིས་སླར་ཡང་
ང་ཚོ་རྙེད་སྲིད། །
ཡང་ན་དོམ་བུ “ཁྱི” ནི་དོམ་དཀར་གྱི་མིང་ཡིན། གངས་
སེང་གི་རང་མཚན་ལའང་དེ་ལྟར་འགྱུར་ལྡོག་ཚབས་ཆེན་ཐེབས་པ་
རེད། །
ཡང་དཔེ་དེབ་ཅིག་ཏུ་གནམ་འབྲུག་གི་ཤ་ནི་ཁྱིམ་བྱ་དེ་ཕོའི་
ཤའམ་ཉ་ ཤ་དང་འདྲ་ བའི་ རྟགས་མཚན་ཞིག་བཀོད་ཡོད་པ་ནང་
བཞིན། ང་ཚོས་ཡང་གངས་སེང་གི་ཤ་ནི་ཉ་ཤ་དང་ཅུང་འདྲ་བར་
འདུག་ཅེས་བཤད་ནའང་མི་ཆོག་པ་མེད། གངས་སེང་ནི་ངག་བཟོ་
ཙམ་དང་ཡིད་བཟོ་ཙམ་མ་ཡིན་པར་ངེས་པ་དོན་དུ་བསིལ་ལྗོངས་ཀྱི་
གནས་སུ་བྱོན་མྱོང་བ་གདོན་མི་ཟ།
ཡང་ནུབ་ཕྱོགས་པས་ཕབ་སྐྲུན་བྱས་པའི་གློག་བརྙན《ཁྱེའུ་སྤུ་
རིང»ཞེས་པའི་རྟོགས་བཏགས་ལའང་ཆ་ཕྲན་བུ་རེ་བདེན་རྩ་མེད་མི་
-
9
-



རྨ་ཆུའི་བསམ་གཏན་གྱི་རྩོམ་བཏུས • དཔྱད་རྩོམ།
སྲིད་པ་འདྲ། ང་ཚོས་གངས་རི་ཆེན་པོ་ཞིག་སྔོགས་པའི་དབང་དུ་
བཏང་ན་གངས་སེང་སོགས་གངས་ལ་འཚོ་བའི་ཡ་ཐོག་གི་སྲོག་ཆགས་
སྐོར་ཞིག་གི་རུས་པ་རྙེད་ཀྱང་སྲིད།
ངས་འདིར་རུས་པ་མ་རྙེད་པའི་ཡར་སྔོན་ལ་གངས་སེང་ཡོད་
པའི་བདེན་དཔང་སྟོན་ཐུབ། །
དགེ་ཆོས་ལགས་ཀྱིས་ཞིབ་བཤད་ཀྱི་རྩ་བ་ནི་དཔེ་ཆ་དང་ཡི་གེ་
ཡིན་པ་ལས་དེ་ལས་ དངོས་ཡོད་ཀྱི་རྒྱུ་ཆ་ལ་དོ་སྣང་བྱས་མི་འདུག
གཞན་ཡང་ལེགས་སྦྱར་སྐད་དུ “སིངྒེ ” ཞེས་པ་དང༌། བོད་ཀྱི་
བརྡ་རྙིང་གི་“སིངྒེ་འགེ”ཞེས་པ་གཉིས་སྒྲ་དོན་འགྱུར་བ་རེད་ཅེས་ན་
བཤད་དཀའ་སྟེ། དེ་ནི་སྐད་བརྡ་ཟུར་ཆགས་ཀྱི་ཆོ་འཕྲུལ་རེད་མ་
གཏོགས་ང་ཚོས་བཤད་ཀྱིན་སྲོག་ཆགས་གངས་སེང་ལ་འབྲེལ་བ་མེད་
ཅེས་བཤད་ཀྱང་ཆོག རྒྱ་གར་བས་རང་གི་ཚ་ཁུལ་གྱི་སིང༔ བཤད་
ཀྱིན་ཡོད་པ་ལས་བོད་ཀྱི་གངས་སེང་ལ་སེམས་ཁུར་ཆེར་མ་བྱས་པ་
བདེན་པ་རེད། ལྷག་ཏུ་གངས་སེང་ཞེས་པ་དེ་འདམ་སེང་ངམ།
ནགས་སེང་ལྟ་བུའི་མིང་དུ་བལྟ་ན་ནོར་འདུག་སྟེ། གངས་ཞེས་པ་
ལེགས་སྦྱར་གྱི་སྐད་མ་ཡིན་པ། སེང་ཞེས་པ་ལེགས་སྦྱར་གྱི་སྐད་དུ་
བཞེད་དམ། སམ་བོད་མཉམ་འབྲེལ་གྱི་ཐ་སྙད་དེ་ཐོག་མར་ཡུལ་
གང་ནས་བྱོན་པ་ཡིན་ནམ། རྒྱ་གར་རམ་བོད་ཡིན། དེ་ལའང་
རིག་པ་ཕྲན་ཚེག་རེ་འགུལ་རྒྱུ་མེད་དམ། ངས་ནི་ཡི་གེའི་སྒྲུབ་བྱེད་
འགོད་པ་ལ་ཚད་བཟུང་བ་ཡིན་ལགས། རྒྱུ་མཚན་ནི་གངས་སེང་གི་
- 10 -



གངས་སེང་བོར་བའི་གཏམ།
ཐ་སྙད་དེ་བོད་ཀྱི་གདོད་མའི་རིག་གཞུང་གི་ཁྱབ་ཁོངས་ན་གོ་གནས་
ངེས་ཅན་ཞིག་ཟིན་ཡོད་པས་གངས་སེང་གི་ཐ་སྙད་དེ་ཡང་བོད་མི་
རང་གི་ཐ་སྙད་དུ་ངོས་འཛིན་རྒྱུ་ཡིན་ལགས། །
དེ་ལྟར་རྒྱུ་མཚན་གང་མང་ཞིག་ལ་བལྟས་ནས་གངས་སེང་མེད་
ཅེས་བྱ་བ་ནི་ངས་ནོར་འཁྲུལ་ཞིག་ཏུ་ལྟ་ལ་ཡང་ན་དོགས་སློང་ཞིག་ཏུ་
ལྟ་རྒྱུ་ཡིན། བོད་མིའི་ཁྲོད་དུ་གངས་སེང་གི་བག་ཆགས་རྒྱ་ཁྱབ་ཏུ་
བཞག་ཡོད་དེ། ང་ཚོས་དེ་ལ་གངས་སེང་གི་རིག་གནས་ཞེས་འབོད་
ཆོག་པ་རེད། གངས་སེང་ངེས་པར་དུ་བོད་མི་རང་ གིས་ རྙེད་་་་་
དགོས། །
རང་མི་ཚེ་རང་ཡུལ་ཕྲ་མོ་ནས། །
ལོ་ཟླ་བ་རྩེག་མའི་མཁར་ཞིག་བཟོས། །
ལུས་སྣང་བ་ཆོལ་གསུམ་ལུང་བ་ནས། །
གཏམ་ཨ་མཚར་མ་ཞིག་བྲིས་པ་ཡིན། །
ཆུང་རང་ཡུལ་རྫ་ཆུ་འཐུང་འཐུང་ནས། །
འབྲོང་བྲེ་ལོ་འདྲ་མའི་ཤན་ཞིག་ཆགས། །
དེ་མི་བཟང་ཟེར་ན་ཆོག་ཆོག་ཡིན། །
སྟན་མི་ཟུག་རི་དྭགས་འདྲོགས་མགོ་ཞིག།
རྒྱ་གར་ནག་གཉིས་ལ་ཉུལ་ཉུལ་ནས། །
ཟས་འབའ་འབུ་རིག་པ་བརྒུམ་བརྒུམ་ནས། །
སྤུ་སེར་རོའི་སྐྱ་ཡ་དྲུད་པ་རྣམས། །
– 11 —



རྨ་ཆུའི་བསམ་གཏན་གྱི་རྩོམ་བཏུས · དཔྱད་རྩོམ།
ང་གོ་ཁའི་བུ་ལ་ཉན་རྒྱུ་མེད། །
ང་ཕ་གཞིས་བསྲུང་བའི་ལ་བོ་ཡིན། །
༢༠༠༧ལོའི་ཟླ༨ པར་རྫོགས་པར་བྲིས་སོ། །
– 12 —
་



ཀླུ་སྒྲུབ་དགོངས་རྒྱན་གྱི་ཚིགས་སུ་བཅད་པ་འགྲེལ་སྟངས་ཤིག
ཀླུ་སྒྲུབ་དགོངས་རྒྱན་གྱི་ཚིགས་སུ་
བཅད་པ་འགྲེལ་སྟངས་ཤིག
ད་ལ་
དགེ་ཆོས་ལགས་ཀྱིས་མཛད་པའི《ཀླུ་སྒྲུབ་དགོངས་རྒྱན»ལ་
དགག་ཡིག་གི་རྫོབ་ལུད་འཛད་མེད་ཅིག་ཐོན་བཞིན་པའི་ངང་ཚུལ་དེ་
ནི་ཡིད་ལ་སུན་སྣང་སློང་བྱེད་ཙམ་དུ་ཟད་ཀྱི། བསྐྱར་ཟློས་མང་
དྲག་ན་ཤོག་བུ་དང་སྣག་ཚ་ ཟད་གྲོན་གྱི་སྒོ་ལས་མཁས་འདོད་ཀྱི་་
གྲགས་པ་རླུང་དུ་བྲེགས་པར་ཐེ་ཚོམ་མེད། ཡང་གཅིག་བཤད་ན་
རང་རེའི་ཞྭ་མོའི་ཁ་དོག་གི་ནོག་སྡུར་དེ་རྒྱུད་འཆོས་པར་རློམ་པའི་
གང་ཟག་རྣམས་ལ་སྡུག་བསྔལ་ལྷག་མ་ཞིག་རེད། གཞུང་ལུགས་
མུར་དགོས་པ་མིན་པར་རྟོགས་དགོས་པ་མ་ཡིན་ནམ།
གལ་ཏེ་ཕན་ཚུན་ལྷོད་ལ་བབས་ཏེ་མྱིའི་རིག་པ་རང་སྟེང་ལ་
བསྐོར་ནས་ཡིན་མིན་གྱི་ཁྲིམས་ཐག་ཅིག་བཅད་ཚེ། ཤེས་རབ་སྙིང་
གི་སྲབ་མཐུག་ལ་ནང་གཏམ་ཞིག་མི་ཕྱུང་ངམ།
རྒྱུ་མཚན་གཞན་ཞིག་སྟེ་ཆོས་ལུགས་སམ་གྲུབ་མཐའ་ཞེས་པ་
རྒྱལ་སྲིད་བཞིན་ངར་འཛིན་ནམ་རྩོད་འཕྲོག་ཏུ་སྐུལ་དགོས་པ་ཞིག་
ཡིན་ཚེ་འཇིག་རྟེན་པའི་གནས་ལུགས་ཆུང་བ་ལས་ཀྱང་དགར་མ་ཐུབ་
པ་མིན་ནམ། ཤཱཀྱ་ཐུབ་པ་ལ་ན་མོ། འཕགས་ཀླུ་སྒྲུབ་ཡབ་སྲས་ལ་
- 13
ག་



རྨ་ཆུའི་བསམ་གཏན་གྱི་རྩོམ་བཏུས • དཔྱད་རྩོམ།
ན་ མོ། དེ་དང་དེ་ ཡི་ བསྟན་ པ་ ལ་རྩོད་ པ་དབྱུང་མི་སྲིད་ ཅེ་ན།
ངས་ཐག་གཅོད་པར་མི་ནུས་སོ། །
ཡིན་ཡང་འདོད་ཆགས་དང་ནི་ཞེ་སྡང་དང༌། གཏི་མུག་ཉིད་
ལ་འཇུག་མི་བྱ། དེ་ནི་བདག་གི་སྟོན་པའི་དགོངས་པ་ཡིན་ཞེས་
གསུངས། མུ་སྟེགས་པ་གཞོམ་པར་བྱ་བ་ནི་ང་ལ་ནང་བསྟན་གྱི་
གྲུབ་པའི་མཐའ་སྲུང་མཁན་དུ་འཛིན་པའི་འདུ་ཤེས་དེའོ། ། །
ང་ཕམ་པར་མི་རིགས་ཏེ་བདག་གི་སྟོན་པའི་ལ་རྒྱ་ཤོར་འགྲོ་བ་
རེད། ང་རྩོད་བཟློག་དེ་ནས་རྒྱལ་པ་ན་དེ་བཞིན་ སྟོན་པའི་རྒྱལ་
ཚབ་ལྟ་བུ་རེད། དེ་ཡང་འདི་ལྟར་གང་ལྟར་རྩོད་པའི་ལས་བརྩོན་
པ་ལས་མཐུན་པའི་ལས་མ་བཟུང་བའོ། །
དཔེར་ན་རིགས་དྲུག་གི་ཁམས་བཞེངས་པའི་གནས་ན་རིག་
པའི་རྟེན་རྡོ་གང་ཞིག་སྲ་བརྟན་དུ་འགྱུར་མེད་རྟག་པར་བཞག་ཡོད།
ཡ་མཚར་བ་ལ། ང་ཞེས་པའི་མངའ་ཁོངས་དེ་ལ་འདི་ལྟར་རིགས་
པའི་བུམ་པ་ཕྱི་བླུགས་ཤིག་རྣམ་གཞག་ལ་བཀོལ་ནས་ཡུན་རིང་ཕྱིན་
པ་ཨེ་མ་ཧོ།
སྐབས་འདིར་རིག་པ་གཟུ་མོར་བཀོལ་ན་བཟང་། བདག་
གིས་ནི་མྱི་ཀླད་ཀྱི་ཐད་རྟོགས་འདི་སྣང་ལ་ཞུགས་ནས་སྤྱི་དང་མཐུན་
ལུགས་ཀྱི་འགྲེལ་བ་དོག་ཙམ་བྱ་རྒྱུ་ཡིན་པས་མཚན་ཉིད་སྨྲ་བའི་དགེ་
བའི་བཤེས་གཉེན་རྣམས་ལ་དགོངས་དག་འཚལ།
སྒྲ་དོན་གཉིས་ཀྱི་བར་ན་འགལ་བ་ཚབས་ཆེན་རེ་ཡོད་པ་ཡང་
- 14 -



ཀླུ་སྒྲུབ་དགོངས་རྒྱན་གྱི་ཚིགས་སུ་བཅད་པ་འགྲེལ་སྟངས་ཤིག
ཤེས་དགོས་པ་གལ་ཤིན་ཏུ་ཆེ་སྟེ། ངས་ཀྱང་དེ་བཞིན་རང་གི་ལྟ་
བའི་གནད་དོན་ལ་ཐེ་ཚོམ་བྱེད་ཀྱིན་ཡོད་དོ། །
སྐབས་དོན་གཞུང་དངོས་འགྲེལ་བ་ལ་འཇུག་པར་བྱའོ། །
ཡོད་མེད་བློ་ཡིས་བཞག་པའི་ཤེས་བྱ་དང་། །
བདེན་རྫུན་ཡུལ་ལ་ལྟོས་པའི་ཚད་མ་གཉིས། །
གཅིག་གི་རྫུན་ཁུངས་གཅིག་ལ་གཏད་མཐོང་ནས། །
ཐ་སྙད་ཚད་གྲུབ་འཇོག་ལ་བློ་མ་བདེ། །
རང་བློའི་ཡུལ་དུ་ཡོད་པ་མཐོང་ཐོས་རེག་གསུམ་དུ་གྱུར་བའི་
བྱ་དངོས་ཡོད་ཚད། དེ་ལ་རྣམ་གཞག་གི་རི་མོ་ཞིག་བཀོད། མེད་
པ་ནི་སྣང་ངོར་གདོད་མ་ནས་མ་གྲུབ་པའི་ཆོས་དེ་ཉིད་སོ་སོ་ངོས་ཟིན་
པ་ཙམ་གྱི་མྱོང་ཚོར་གྱི་ཆ་ཙམ་ཆོས་ཉིད་དུ་འགོད་པ། འོན་ཏེ་་
བདེན་པ་རང་གི་རིག་པ་ན་བག་ལ་ཆགས་པའི་ཆ། རྫུན་པ་ནི་་
འདོགས་པའི་ཡུལ་མེད་པ་དེ་མ་གྲུབ་པའི་ཆ་དེ་ཆ་རུ་འཇོག་པ། དེ་
ལ་བལྟས་ཏེ་ཚད་མར་ཁས་འཆེ་བ་གང་ཡིན་ཡང་མིའི་རྣམ་སྤྱོད་ཀྱི་ཆ་
བྱད་དང་མ་བྲལ་བའི་རྫུན་ཁུངས་མཐོང་ཐུབ་པས་ཐ་སྙད་ཚད་མར་
གྲུབ་ཚུལ་ཞིག་གཏན་ཁེལ་མི་འོངས་སོ། །
མ་བརྟག་མ་དཔྱད་འཇིག་རྟེན་རྣམ་གཞག་དང༌། །
བརྟགས་ཤིང་དཔྱད་པའི་གྲུབ་མཐའི་གཞུང་ལུགས་་་་་་་་
གཉིས། །
གཅིག་གི་རྩ་བ་གཅིག་ལ་ཐུག་མཐོང་ནས། །
- 15 -



རྨ་ཆུའི་བསམ་གཏན་གྱི་རྩོམ་བཏུས • དཔྱད་རྩོམ།
ཐ་སྙད་ཚད་གྲུབ་འཇོག་ལ་བློ་མ་བདེ། །
རང་བཞིན་དུ་ཡིན་པར་གོམས་པའི་འཇིག་རྟེན་གྱི་རྣམ་པ་སྟེ་
ཉི་ཟླ་འཆར་ནུབ་དང་། མེ་གྱེན་དུ་འབར་བ། ཆུ་ཐུར་དུ་བཞུར་
བ་ དང་ སྐྱེ་དངོས་ རང་ མཚན་ དུ་ སྨིན་ པ་ སོགས་ ངང་ཚུལ་དེ་ནས།
བརྟགས་ཤིང་དཔྱད་པར་བྱས་པའི་རིག་པའི་གྲུབ་མཐའ་ཞིག་གཞུང་
ལུགས་སུ་བསྒྲགས་པ་དེ་ཡང་འཇིག་རྟེན་གྱི་རྣམ་གཞག་ ལ་རྩ་་་་་
གཏུགས་པ་མཐོང་ཚེ་བཤད་ཚད་ཀྱི་ཐ་སྙད་ཅིག་ཚད་མར་གྲུབ་པར་
ངེས་སམ་ཅི།
བློ་ལ་སྣང་བ་ཙམ་གྱི་སྒྱུ་མ་དང་། །
དོན་ཡིན་པར་ངེས་པའི་གཤིས་ལུགས་གཉིས། །
གཅིག་ཤོས་བདེན་ན་གཅིག་ཤོས་རྫུན་མཐོང་ནས། །
ཐ་སྙད་ཚད་གྲུབ་འཇོག་ལ་བློ་མ་བདེ། །
བློ་ལ་སྣང་པའི་དག་པའི་ཞིང་དེ་སྒྱུ་མ་ཙམ་དུ་ཟད་པར་རིགས་
ཀྱང་དོན་ལ་ཡིན་པར་ངེས་པའི་འོག་སྨིན་གྱི་ཞིང་དེ་བདེན་པར་་་་
འཛིན་པའི་གཤིས་ལུགས་ལ་དམིགས་བསལ་གྱི་ལྟ་སྟངས་ཤིག་འཛིན་
དགོས་ཀྱང་། གཅིག་ཤོས་བདེན་པར་ཁས་འཆེས་ན་གཅིག་ཤོས་ཀྱི་
རྫུན་རྐུབ་བརྡོལ་སྲིད་པས་ཐ་སྙད་དུ་བཤད་པའི་རྡོ་རྗེའི་བློ་རྩེ་གཏོད་
ཡུལ་ཞིག་མ་གྲུབ་པའོ། །
རང་སྐྱོན་རི་བོ་འགེབ་པའི་སྔ་རྒོལ་དང༌། །
གཞན་སྐྱོན་ཁབ་ཀྱིས་འཚོལ་བའི་ཕྱི་རྒོལ་གཉིས། །
- 16 -



ཀླུ་སྒྲུབ་དགོངས་རྒྱན་གྱི་ཚིགས་སུ་བཅད་པ་འགྲེལ་སྟངས་ཤིག
གཅིག་ལས་གཅིག་རྒྱལ་རེས་སུ་བྱེད་མཐོང་ནས། །
ཐ་སྙད་ཚད་གྲུབ་འཇོག་ལ་བློ་མ་བདེ། །
རང་གི་བསྟན་དང་སྟོན་པ་ལ་ཕྲ་མོ་ཙམ་ཡང་སྐྱོན་དུ་འདོགས་
པར་མི་བྱེད་པའི་ངན་ལམ་དེ་དང་། གཞན་གྱི་ལྟ་བ་དང་སྟོན་པའི་
གྲུབ་པའི་མཐའ་ལ་ཚིག་ཟུར་ཕྲ་མོ་ཙམ་ཡང་མི་སྐྱུར་བར་སྐྱོན་ཇི་སྙེད་
དུ་སྡུད་པའི་ཕྱག་ལེན་གསེར་ཞུན་མ། །
འཁྲུལ་རྟོག་གི་ཉོན་མོངས་ཁ་གསབ་ཏུ་འཁྲིད་པ་མིན་ན་གཅིག་
ལས་གཅིག་རྒྱལ་རེས་སུ་བྱེད་པའི་ཟུག་རྔུ་ཞིག་སློང་དགོས་དོན་མི་
འདུག་ཅིང་། དོན་དེ་ག་ཙམ་ལ་རྫུན་དུ་གྲུབ་པའི་ཐ་སྙད་ཅིག་ཚ་
བེར་བེར་དུ་ཚད་མར་འཇོག་པར་མི་རིགས་སོ། །
ཡོད་མཐའ་འགོག་པའི་སྣང་རུང་མ་དམིགས་དང་། །
མེད་མཐའ་སྤོང་བའི་མི་སྣང་མ་དམིགས་གཉིས། །
གཅིག་གི་རྣམ་གཞག་གཅིག་གིས་བཤིག་མཐོང་ནས། །
ཐ་སྙད་ཚད་གྲུབ་འཇོག་ལ་བློ་མ་བདེ། །
སངས་རྒྱས་ཀྱི་ས་ཡོད་པ་ནས་སྣང་བར་རུང་བའི་རྟག་འཛིན་
གྱི་གནས་བཅོམ་དགོས་པ། ནང་འགལ། ཁྱད་པར་འཕགས་་་
པའི་རྟོགས་པ་ལ་བཟོད་གསོལ་ཞུ། གང་ཟག་རང་སངས་རྒྱས་པར་
འགྱུར་ངེས་པའི་བདེ་པ་དེ་ཡོད་ཅེས་ན། ནང་འགལ། འདི་ན་
ལུས་ཀྱི་དབང་བོ་ལྔའི་ཆོ་འཕྲུལ་ལྟ་བུའི་སྣང་བ་ན་འཁོར་བ་ཇི་སྙེད་
ཅིག་ཡོད་པ་ལ་མེད་ཅེས་བརྡ་གཟེར་རྒྱག་པ། ཡིན་ཡང་ད་དུང་
- 17 -



རྨ་ཆུའི་བསམ་གཏན་གྱི་རྩོམ་བཏུས • དཔྱད་རྩོམ།
འཆོས་ཀྱི་ལམ་གང་གི་སྣེ་ན་ང་བདེ་འགྲོ་ལ་རེག་པའི་ཕྱི་ཐག་ལ་གཡོ་
འགུལ་ཅི་ཡང་བཏང་མི་འདུག་པས། དབུ་སེམས་མཁན་པོས་དེ་ལ་
བློ་བདེ་འམ།།
གྲོགས་པོར་མཚན་མར་ཞེན་པའི་བདེན་འཛིན་དང་། །
གྲོགས་ཀྱིས་ཕན་པར་རྟོགས་པའི་ཚད་མ་གཉིས། །
སྲེད་པ་སྐྱེད་ལ་ཁྱད་པར་མི་འདུག་པས། །
ཐ་སྙད་ཚད་གྲུབ་འཇོག་ལ་བློ་མ་བདེ། །
འདྲིས་པའི་འཆོས་བཅས་ཀྱི་རྒྱུད་ལ་གྲོགས་གང་ཡིན་ལ་ཞེན་
ཆོག་པའི་མཚན་མ་ཞིག་ཡིད་ལ་རིམ་ཆར་དུ་བཅགས་ཤིང་། གྲོགས་
ཀྱིས་རང་ཉིད་ལ་འདི་དང་ཕྱི་མ་བར་བདོ་གསུམ་ལ་ཕན་པར་རྟོགས་
པའི་ཚད་མ་དེ་སངས་རྒྱས་སམ་དཀོན་ཅོག་གིས་རང་ལ་ ཕན་པར་
རེག་པའི་སྲིད་འཛིན་དང་གཉིས་སུ་མེད་པས་འཇིག་རྟེན་མི་ཆོས་ལ་
སྦགས་པའི་རང་གཤིས་དེ་ད་དུང་ཚད་མ་ཡང་དག་ཏུ་རློམ་པ་སྔ་སོང་
བ་མ་ཡིན་ནམ། །
དགྲ་བོ་བདེན་པར་ཞེན་པའི་དངོས་འཛིན་དང༌། ། །
དགྲ་ཡིས་གནོད་པ་ངེས་པའི་ཚད་མ་གཉིས། །
ཞེ་སྡང་སྐྱེད་ལ་ཁྱད་པར་མ་མཐོང་ནས། །
ཐ་སྙད་ཚད་གྲུབ་འཇོག་ལ་བློ་མ་བདེ། །
རང་གི་ལུས་ངག་ཡིད་གསུམ་ལ་མི་མཐུན་པར་ལྡོག་ཕྱོགས་སུ་
ལངས་པའི་གྲུབ་མཐའ་གཞན་ཐམས་ཅད་ལ་སྤངས་བླང་གི་ཆ་ཅི་ཡང་
- 18



ཀླུ་སྒྲུབ་དགོངས་རྒྱན་གྱི་ཚིགས་སུ་བཅད་པ་འགྲེལ་སྟངས་ཤིག
མེད་པར་མཐའ་གཅིག་ཏུ་དགྲ་བོར་ཞེན་པའི་བདེན་གྲུབ་ཅིག་དངོས་
འཛིན་དུ་གོམས་ཤིང་། དེ་དག་གིས་ནམ་ཞིག་རང་གི་རློམ་པར་
འཛིན་པའི་གྲུབ་མཐའ་དེ་ལ་ཉེས་འགེལ་བྱས་འོང་བར་ངེས་པའི་ཚད་
མ་དེ་ཞེ་སྡང་རྐྱང་བ་ལས་ཅི་ཡང་མིན་པས་ཕྱོགས་འཁྱེར་གྱི་ཐ་སྙད་ལུ་
བ་རང་སར་བཞག་ན་བློ་བདེ་བག་ཕེབས་ཀྱི་ སྐབས་ལག་ཙམ་རྙེད་
ཀྱང་སྲིད་ཅེས་པའོ། ། །
རྗེས་དཔག་ཚད་མ་མངོན་སུམ་བློ་ལས་སྐྱེས། །
མངོན་སུམ་བདེན་རྫུན་རྗེས་སུ་དཔག་པས་དཔྱད། །
ཕ་ཡི་དཔང་བོ་བུ་ཡིས་བྱས་པ་འདིས། །
ཐ་སྙད་ཚད་གྲུབ་འཇོག་ལ་བློ་མ་བདེ། །
ཕྱི་དངོས་ཀྱི་རང་བཞིན་ཞིག་བློ་དང་འཚམ་པར་མངོན་སུམ་བློ་
ལ་བཀོད་པའི་ཚད་མ་ཐམས་ཅད་རྗེས་སུ་དཔག་ཚོད་ཀྱིས་གཏན་ཁེལ་
ཙམ་དང་། མངོན་སུམ་དུ་རློམ་པའི་བདེན་རྫུན་ཀྱང་རྗེས་སུ་དཔག་
ཚོད་ཀྱི་རིམ་པ་ཙམ་རྒྱབ་རྟེན་དུ་བཟུང་བ་དེ་ནི་བུ་ཆུང་གིས་རང་གི་ཕ་
བདེན་པར་དཔང་བྱེད་པའི་རང་ལུགས་རང་གྲུབ་ཙམ་དུ་གོ་བ་ལས།
ཚད་མ་མི་ཞིག་པའི་ཡུལ་དུ་འགྱུར་རེ་ཅང་། དེ་ནི་རང་ལ་ཡིན་གྱི་
གཞན་ལ་ནི་ཅི་ཆ་ཞེས་པའོ། །
རིགས་པའི་དཔྱད་པ་ཤིང་རྟའི་སྲོལ་ལ་བརྟེན། །
ཤིང་རྟ་ཆེན་པོ་རིགས་པའི་སྟོབས་ཀྱིས་སྒྲུབ། །
རང་ཐག་ཆོད་ན་སུ་ཡི་རྗེས་སུ་འབྲང་། །
– 19 -



རྨ་ཆུའི་བསམ་གཏན་གྱི་རྩོམ་བཏུས • དཔྱད་རྩོམ། །
རང་ཐག་མ་ཆོད་སུ་ལ་ཡིད་རྟོན་བྱེད། །
དགོན་གྲྭའི་མཚན་ཉིད་པ་དག་གིས་གང་དེ་གཞུང་ལུགས་ཤིག་
གི་ཅི་ཁེད་ལ་ཞུགས་ནས་ཤིང་རྟ་བ་རྣམས་ཀྱི་རྗེས་ལ་བྲན་བཞིན་རྒྱུག་
སྟེ་རང་གི་རིགས་པའི་གཡེལ་བ་བླུན་པོ་མེ་འཛིན་གྱི་གཏམ་རྒྱུད་ལ་གོ་
མཚུངས་ཤིང༌། གོ་མེད་ཚོར་མེད་དུ་དེ་ལའང་བླང་དོར་གྱི་ཆ་ཡོད་
པར་ ཁས་ ཆེ་ སྟེ། འདི་ ནི་ ལུང་ གི་ བདེན་ པ་ དེ་ མི་ གཡོའོ་ ཟེར།
དཔེར་ན་རུས་སྦལ་ལ་སྤུ་མེད་ཅེས། འོ་ན“ *# % ”ཞེས་པའི་རུས་
སྦལ་དེ་གང་ལ་འཇོག་རྒྱུ། ཐ་སྙད་ལ་བརྟེན་ནས་ རང་ཐག་ཆོད་
དམ། ཐ་སྙད་ལ་བརྟེན་ཡང་རང་ཐག་མ་ཆོད་ན་ཅི་ཞིག་བྱ་དགོས།
གང་ལྟར་རྩ་བ་ནི་རང་གི་ཚད་མ་ཞིག་དགོས་པའམ་ཚད་མ་ཞིག་རྙེད་
དགོས་པའོ། ། །
ཡང་དག་རིགས་པ་ངེས་དོན་ལུང་ལས་རྙེད། །
དྲང་ངེས་ཁྱད་པར་དྲི་མེད་རིགས་པས་འབྱེད། །
རིགས་པས་ཤེས་ན་ངེས་དོན་ཅི་ལ་འཚོལ། །
རིགས་པས་མ་ཤེས་ངེས་དོན་ག་ལ་རྙེད། །
རིགས་པས་འཚོལ་གྱིན་པའི་ངེས་དོན་གྱི་རྒྱབ་རྟེན་ཞིག་གོང་
མའི་ལུང་ལས་རྙེད་ཀྱང་དྲང་ངེས་ཀྱི་ཁྱད་པར་རང་གི་རིགས་པ་དྲི་མ་
མེད་པ་སྟེ་གཞན་ལ་མ་བསྟེན་པར་རང་རྐྱ་ཐུབ་ པའི་རིགས་པས་་་་
འབྱེད་དགོས་ཏེ་རིགས་པས་སངས་རྒྱས་མི་བསླུ་བ་མ་མཐོང་པར་ཐ་
སྙད་དུ་སངས་རྒྱས་མི་བསླུ་བའོ་ཞེས་འཁོད་པ་ཐུ་ཆུང་སྟེ། རིགས་
— 20 —



ཀླུ་སྒྲུབ་དགོངས་རྒྱན་གྱི་ཚིགས་སུ་བཅད་པ་འགྲེལ་སྟངས་ཤིག
པའི་གོང་དུ་ཐ་སྙད་མེད་པར་སྟོན་པའི་ལེགས་བཤད་འདི་ལ་སྲོལ་
རྒྱུན་གྱི་བསླབ་སྟོན་ཇི་བཞིན་གོ་རྒྱུ་ཞིག་མེད་ཚེ་དེ་འགྲེལ་བཤད་ཀྱི་
ལས་ཅི་ཡང་མེད།
བྱམས་མགོན་ཁྱི་མོར་མཐོང་བའི་ངང་ཚུལ་འདིས། །
མ་བརྟགས་ལྷན་སྐྱེས་བློ་ལ་ཡིད་མ་ཆེས། །
དབུ་སེམས་མཁན་པོའི་ལྟ་གྲུབ་འགལ་ལུགས་འདིས། །
དཔྱོད་ལྡན་མཁས་པའི་བློ་ལ་ཡིད་མ་ཆེས། །
བྱམས་མགོན་གཟུགས་ཀྱི་དབང་དུ་བྱས་ན་དོན་དམ་མི་ཡིན་
ནམ་ཁྱི་ཡིན། ད་དུང་སྲོག་ཆགས་གཞན་ཡིན། གལ་ཏེ་མི་ལ་མི་
དང་ཁྱི་ལ་ཁྱི། གཟུགས་མེད་ཁམས་ གཟུགས་མེད་ཉིད། ཅེས་
ལན་བྱིན་པ་ལས་ཐབས་གཞན་མེད་ལ། དེ་ནི་ཚིག་གི་སྐྱོང་ལུགས་
ཡག་ཤོས་ཙམ་རེད། གོང་གི་འཕྲུལ་ཚིག་དེ་དང་དེ་འདྲ་པས་ལྷན་
སྐྱེས་བློའང་བྲིད་དེ་བསྒྱུར་སྲིད་པས་ངོས་བཟུང་བའི་ཚད་མའི་རིགས་
ཀྱང་བློའི་རྗེས་སུ་འགྱུར་ནས་འགྱུར་ཏེ་འགྲོ་བཞིན་ཡོད་པས་ཡིད་ཆེས་
ཁེལ་བའི་མཐའ་མ་བརྟགས་པར་ན་འབྱུང་བ་མ་ཞེས་དང་། དབུ་
སྨྲ་བ་རྣམས་ཀྱང་སྟོང་བའི་ཁམས་ནས་འཛིན་པ་ཕྲན་ཙམ། ཐོབ་པ་
ཕྲན་ཙམ། ཐེ་ཚོམ་ཕྲན་ཙམ་ངང་ཕན་ཚུན་མཐུན་པར་མ་གྱུར་བར་
རྩོད་པའི་བྱ་འདི་ཡིད་ཆེས་པར་དཀའ་བའི་གནས་སོ། །
ཕལ་བ་དྲང་པོའི་རྗེས་སུ་འབྲང་འབྲང་ནས། །
རྒུད་པའི་རྩ་བ་ལྷན་སྐྱེས་བདེན་འཛིན་རྙེད། །
— 21 -



རྨ་ཆུའི་བསམ་གཏན་གྱི་རྩོམ་བཏུས： དཔྱད་རྩོམ།
མཁས་པ་དྲང་པོའི་རྗེས་སུ་འབྲང་འབྲང་ནས། །
དེ་ལས་སྡུག་པའི་ཀུན་བཏགས་བདེན་འཛིན་རྙེད། །
ཕལ་བའི་སྐྱེས་པོ་དྲང་གཏམ་སྨྲ་མཁན་གྱི་རྗེས་སུ་འབྲང་འབྲང་
པའི་མཐར་རྒུད་པའི་རྩ་བ་ནི་འདི་སྣང་བདེན་པར་འཛིན་པ་རེད་
ཅེས་ པས་ ཐབས་ཟད། དཔེར་ན་རྡོ་སྐུ་ཞིག་ལ་ མུར་གཙིགས་སུ་
གསོལ་བ་བཏབ། སླར་ཡང་འདི་སྣང་བདེན་མེད་དུ་བསྒོམ་ནས་རྡོ་
སྐུ་རྡོ་བཞིན་དོར། མཁས་པ་ཉིད་གཞུང་ལུགས་ཀྱི་གཏིང་རིང་དུ་
བརྒལ་ནས་དེ་ལས་སྡུག་པའི་ཀུན་བཏགས་བདེན་འཛིན་ཞིག་རྙེད་
པས་ཐ་སྙད་ལ་ཐེ་ཚོམ་ཞིག་སྐྱེས།
ཡོད་མེད་ཡིན་མིན་བདེན་འཛིན་ལ་སོགས་པའི། །
རྩོད་པའི་འུར་སྒྲ་སྒྲོག་པའི་འཇིག་རྟེན་འདིར། །
རྟག་ཏུ་གང་མཐོང་ཤེས་བྱ་ཡིན་པར་སྣང་། །
རྒྱུན་དུ་གང་གོམས་ཚད་མ་ཡིན་པར་སྣང་། །
སྤྱིར་ཡོད་མེད་དང་ཡིན་མིན་གྱི་རྩ་བ་གང་ཟག་རང་རང་གི་
སྣང་བ་ཁོ་ན་ཙམ་གྱིས་ཕུ་ཐག་གཅོད་བཞིན་ཡོད་པ་ལས། རྩ་བ་
གཞན་མ་མཆིས། རྩ་བ་གཞན་མཆིས་ན་རྩོད་པའི་འུར་སྒྲ་སྒྲོག་མི་
དགོས་པ་རེད། མཐོང་ཐོས་གང་རེག་ཤེས་བྱ་ལ་བཅོས། ཡིན་
ལུགས་དང་ཡོད་ལུགས་གོམས་པའི་གནས་ལུགས་ནི་ཚད་མ་རུ་བཅོས་
པར་སྣང་ཞེས་པའོ།
མི་དམངས་གང་ལ་དགའ་དེ་བདེན་པ་དང་། །
22 -



ཀླུ་སྒྲུབ་དགོངས་རྒྱན་གྱི་ཚིགས་སུ་བཅད་པ་འགྲེལ་སྟངས་ཤིག
ཁ་མང་གང་ལ་མཐུན་དེ་གྲུབ་མཐའ་སྣང་། །
མི་རེའི་ཁོང་ན་མི་མཐུན་ཚད་མ་རེ། །
དེ་ཡི་རྒྱབ་སྐྱོར་རྡོ་རྗེ་བཀའ་ལུང་རེ། །
མི་ཕལ་ཆེར་གྱིས་དགའ་ས་ཞེན་ཡུལ་དུ་འཛིན་པ་ཐབས་ཅད་
བདེན་པ་ཉིད་དུ་གྲུབ་ཅིང༌། ཁ་མང་གཞོགས་ གཅིག་ ཏུ་ གང་ལ་
མཐུན་པར་གྱུར་བ་དེ་ཚོ་ཁག་དེ་ཉིད་ཀྱི་གྲུབ་མཐར་སྣང་ཞིང་། མི་
རེ་རེ་བཞིན་ཁོང་ན་རང་གི་རིག་པ་དང་འཚམ་པའི་མི་སྒེར་གྱི་ཚད་མ་
རེ་ཡོད་ཅིང༌། དེ་ལ་རང་གི་ཆགས་ཞེན་དང་བསྟུན་པར་སྒྱུར་དུ་
མེད་པའི་བཀའ་ལུང་མདོ་ཕྲན་རེ་འང་འདྲེན་རྒྱུ་ཡོད་པ་མཐར་ཐུག་
མིའི་རང་གཤིས་ཙམ་དུ་ཟད། །་
ལ་རེའི་རྒྱབ་ན་མི་མཐུན་ཆོས་ལུགས་རེ། །
དེ་ཡི་རྗེས་འབྲང་མཁས་བླུན་སྟོང་ཕྲག་རེ། །
འདི་ཉིད་བདེན་ལ་འདི་ཡིས་མི་བསླུ་ཞེས། །
རང་གི་བདེན་ཁ་རང་ལ་སྤྱིན་པ་འདི། ། །
རིགས་མཐུན་སྐྱེ་བོའི་ཚོགས་རྣམས་ཉམས་རེ་དགའ། །
མི་མཐུན་ཚོགས་ལ་སྨྲས་ན་ཞེ་རེ་ཁྲེལ། །
འཇིག་རྟེན་ན་ཆོས་ཚོགས་ཀྱི་གྲུབ་མཐའ་མི་འདྲ་བ་རེ་རེ་་་་
བཞིན་རང་གི་ཁོངས་ལ་བདེན་པའི་རང་ལུགས་རེ་བཅོས་ནས་དར་
སྤེལ་བཏང་། བདེན་ཁ་རང་ལ་སྦྱིན། རང་དང་མི་མཐུན་པའི་
གྲུབ་མཐའ་ལ་ཞེ་རེ་ཁྲེལ་ནས་སྡོད་དགོས་བྱུང་བའི་ངང་ཚུལ་དེ་ནི་
- 23 -



རྨ་ཆུའི་བསམ་གཏན་གྱི་རྩོམ་བཏུས དཔྱད་རྩོམ།
ཐབས་རྡུགས་ཤིག་རེད།
མི་མཐུན་རིགས་དྲུག་འགྲོ་བའི་རྒྱལ་ཁབ་འདིར། །
བཅུ་ཡིས་འདོད་པ་བརྒྱ་ཡིས་མི་འདོད་ཅིང་། །
མི་ཡི་མཐོང་བ་ལྷ་ཡིས་མི་མཐོང་པས། །
བདེན་རྫུན་ཚད་མའི་ཁྲིམས་ཐག་སུ་ཡིས་གཅོད། །
ས་ཡི་གོང་བུ་གཅིག་ན་མི་རིགས་དཀར་ནག་དམར་གསུམ་ལ་
རང་རང་གི་གདོད་མའི་ཆོས་ཀྱི་བག་ཆགས་རེ་ཡོད་པ་དེ་སོ་སོ་རྩ་བ་མི་
མཐུན་པ། དབང་ཤེས་ལྔ་ལ་འཕགས་པའི་རྟོགས་པ་མི་མཐུན་པའི་
ཐོད་བརྒལ། དེ་ནི་མི་དང་ལྷའི་བར་གྱི་འགལ་བ། ད་ནི་བདེན་པ་
དང་རྫུན་མ་ཞེས་ཚད་མའི་ཁྲིམས་ཐག་སུ་ཡིས་གཅོད་པར་ནུས་ཞེས་
པའོ། །
ཤེས་རབ་སྦྱངས་བས་མི་ཚེ་ཟད་བྱས་པའི། །
གྲུབ་མཐའ་མཁན་པོའི་བློ་ཡང་འཁྲུལ་འགྱུར་ན། །
འཇིག་རྟེན་བླུན་པོའི་རྫུན་གྱི་སྣང་བ་ལ། །
ཐ་སྙད་ཚད་མར་ཡིད་རྟོད་བྱེད་པ་འཁྲུལ། །
བོད་ཀྱི་གྲུབ་མཐའ་མཁན་པོ་རྣམས་ཀྱིས་མི་ཚེ་གང་བོར་ཤེས་
རབ་སྦྱངས་ནའང་། མཐའ་མར་ལྟ་གྲུབ་འགལ་བའི་འཁྲུལ་སྣང་གི་
གནད་དོན་གང་སར་མཐོང་སྲིད་ཙ་ན། འཇིག་རྟེན་ལ་བཅོལ་བའོ་
ཡིད་རྟོད་ཀྱི་སྣང་བ་རེ་ཚད་མར་འཛིན་པ་ཤིན་ཏུ་འཁྲུལ་བའི་གནས་
— 24
–



ཀླུ་སྒྲུབ་དགོངས་རྒྱན་གྱི་ཚིགས་སུ་བཅད་པ་འགྲེལ་སྟངས་ཤིག
མཁོ་ཚད་བཟང་ཚད་སེམས་ཀྱི་འཆར་སྒོ་ཀུན། །
གུད་དུ་ཕྱེས་ནས་ཚད་མར་འདོད་པ་དེས། །
སྒྱུ་མའི་གྲོང་ཁྱེར་ཞིག་པའི་ཐང་སྟོང་དུ། །
མིག་འཕྲུལ་ནོར་བུའི་ཕུང་བོ་སླར་ཡང་རྙེད། །
གང་ཟག་མི་རང་གི་འདོད་ཞེན་ལྟར་བསྒྲིགས་པའི་ཚད་གཞུང་
གུད་དུ་ཕྱེས་ཏེ་གཙོ་བོར་བཀུར་ཡང་མཐར་དེད་ཚེ་ཐམས་ཅད་ལ་
དབྱེ་བཀར་མེད་པར་སྒྱུ་མའི་སྣང་ཁམས་ཀྱི་ལྟེ་ཐག་ལ་བྲལ་བ་མེད་
པས་སླར་ཡང་དབང་བོ་འཁྲུལ་བར་བྱེད་པའི་ནོར་དང་ཁྱད་མ་མཆིས་
ཞེས་པ་ལྟ་བུའོ། །
བཞིན་རས་ཅུང་ཟད་འགྱུར་བས་འགྱུར་བྱེད་ཅིང༌། །
མེ་ལོང་ཅུང་ཟད་འགྱུར་ཡང་འགྱུར་བྱེད་པའི། ། །
མི་བརྟན་འགྱུར་བའི་ཤེས་བྱའི་གཟུགས་བརྙན་འདི། །
ནམ་ཞིག་མཐའ་ལ་གཏན་དུ་ཡལ་བར་ངེས། །
ཕྱི་དངོས་ནང་སེམས་ཀྱི་ཤེས་བྱའི་རྣམ་གཞག་ཉིད་སྐད་ཅིག་
ཙམ་ཡང་མི་བརྟན་པར་འགྱུར་ནས་འགྱུར་ཏེ་འགྲོ་བཞིན་པ་འདི་ལ་
མི་འགྱུར་གཟུང་འཛིན་གྱི་ཚད་མ་མེད་པར་ནམ་ཞིག་ཆོས་ཉིད་དང་
མཉམ་དུ་མཐའ་ལ་གཏན་དུ་ཡལ་བར་ངེས་སོ་ཞེས་རང་སྟེང་གི་སྟོང་
བ་ཉིད་དྲན་པར་གདམས་པ།
དཔྱད་པ་འདི་ལ་ཐུག་པས་མེད་དམ་སྙམ། །
ལག་པ་ཁབ་ལ་འཕྲད་པས་ཡོད་དམ་སྙམ། །
- 25 -



རྨ་ཆུའི་བསམ་གཏན་གྱི་རྩོམ་བཏུས • དཔྱད་རྩོམ།
མྱོང་བ་མངོན་སུམ་ལགས་པས་ཡིན་ནམ་སྙམ། །
སྣང་བ་འཁྲུལ་བ་སྲིད་པས་མིན་ནམ་སྙམ། །
“བདག་མེད་”ཀྱི་རིགས་པ་ལ་ཐུག་པས་དེ་ལྟར་ཡིན་འདོད་
ཀྱང་རང་གཅེས་ངར་འཛིན་གྱི་ན་ཟུག་སྟེ“གཟུགས་སྒྲ་དྲི་རོ་རེག་བྱ”
སོགས་དང་འཕྲད་པས་བདག་ཡོད་པར་སྙམ་ཞིང་དབང་བོའི་ཚ་རེག་
གི་མྱོང་བ་མངོན་སུམ་ཡིན་པས་ལྷག་ཏུ་བདེན་པར་སྣང་བ། འོན་
ཀྱང་སྣང་བ་འཁྲུལ་བའི་རིགས་པ་དེ་འདྲ་བསམས་ཏེ་མངོན་སུམ་མིན་
པར་སྣང་བའོ། །
ཡོད་པའི་རྩ་བ་བཙལ་བའི་མེད་དམ་སྙམ། །
མེད་པའི་རྩེ་མོ་མཐོང་བས་ཡོད་དམ་སྙམ། །
བདེན་པའི་ས་བོན་བཏབ་ན་རྫུན་པར་ཤེས། །
རྫུན་པའི་འབྲས་བུ་མྱོང་ཚེ་བདེན་པར་སྣང༌། །
བདག་དངོས་ཡོད་པར་འདོད་དེ་རྩ་བ་བཙལ་ཚེ་རྡོག་རྡོག་ཅིག་
རྙེད་དུ་མེད་པར་འགྱུར་ཞིང་། མེད་པར་སྒོམ་པས་ནི་བདག་གི་
འཁྲུལ་རྟེན་མང་བོ་འགྱེད་ཅིང་ཐོན་འོངས་པའི་མཐའ་མར་བདེ་བར་
རེག་ཐུབ་ཀྱི་ང་ཞིག་ཡོད་པར་སྙམས་ནས “ཐེ་ཚོམ་མ་ཆོད”ཅིང་་
བདེན་པར་རེ་བའི་ཚོགས་གསོག་གི་ཁེ་བོགས་སྟོང་བར་འགྱུར་ཉེན་གྱི་
ཤེས་པ་ཕྲན་བུ། དེ་ནས་བདག་ཏུ་རེ་བའི་བདེན་པ་དེ་རྩ་བའོ། །
༢༠༠༠ལོའི་ཟླ ༡༡ པའི་ཚེ
དྲོ་
- 26 -



བདག་དང་བརྡུང་ལེན་གྱི་གསང་གཏམ།
བདག་དང་བརྡུང་ལེན་གྱི་གསང་གཏམ།
འདིར་བདག་གིས་གྲུབ་པའི་དབང་ཕྱུག་འབྲུག་པ་ཀུན་ལེགས་
ཀྱི་མཛད་རྣམ་ཐར་ལས “ སྒམ་ལྕི་བ་ཞིག་ཡོད་པ་དེའི་ཁ་ཕྱེས་པས་
གསེར་དངུལ་བྱི་རུ། སྤོས་ཤེལ་གཡུ་རྣ་སོགས་དང༌། པི་ཝང་གོག་
པོ་ཞིག་འདུག་པ་ལས་ཁོང་གིས་པི་ཝང་གོག་པོ་དེ་ཁྱེར་ནས་ཕྱིན”
ཟེར་བའི་ཚིག་དེ་དྲན་བྱུང་། ཡང་རང་རྒྱལ་གྱི་དུང་ཤང་རིགས་ཀྱི་
དམངས་ཁྲོད་བཤད་རྒྱུན་ཞིག་ལ “ཟས་ཀྱིས་ལུས་གསོ་ཞིང༌། གླུ་
ཡིས་སེམས་གསོ”ཞེས་པ་ནང་ལྟར། གླུ་ནི་འཚོ་བ་དང་བར་ཐག་
ཆེས་ཉེ་བའི “ སྙན་ངག” རེད་ ཅེས་བཤད་ཆོག་ལ། གླུ་ནི་མིའི་་་
གཤིས་རྒྱུད་ཀྱི་མཛེས་པ་མཚོན་ཐབས་དགའ་ཤོས་རེད་ཅེས་བཤད་
ཀྱང་མི་ཆོག་གམ། “བདག་གི་འཚོ་བ་ནི་གླུ་དང་འབྲེལ་བ་དམ་པོ་
ཡོད་དེ། སྐྱིད་དུས་སྐྱིད་ གླུ་དང་ སྡུག་དུས་སྐྱོ་ གླུ་ལེན་ངེས་ཡིན།”
དེ་ནི་བདག་གིས་རྒྱང་སྒྲོག་པ་ཚེ་རིང་བཀྲ་ཤིས་ལ་རྡུང་ལེན་སྐོར་གྱི་ཁ་
བརྡ་བྱེད་སྐབས་བཤད་པས་ཚིག་དུམ་ཞིག་ཡིན།
དེ་རིང་བདག་གིས་དྲན་པ་གང་ཞིག་ལ་བརྟེན་ནས “བརྡུང་
ལེན་སྒྱུ་རྩལ”ལབ་གླེང་དུ་བླངས་པ་ཡིན་ཞེས་པར་རྐྱེན་གསུམ་ཡོད་དེ།
- 27 -



རྨ་ཆུའི་བསམ་གཏན་གྱི་རྩོམ་བཏུས · དཔྱད་རྩོམ།
༡རང་ཉིད་ཆུང་བའི་སྐབས་ནས་གླུ་ལེན་པར་དགའ་བ། ༢ བརྡུང་
ལེན་དང་། ཆུང་འདྲིས། མི་ཡུལ་གྱི་དཔྱིད་ཀ་སོགས་ཀྱི་གཏམ་
རྒྱུད་ལ་ཆགས་པ། ༣ བརྡུང་ལེན་གྱི་དགེ་མཚན་གྲུབ་སྟངས་ཤིག་
ནས་སྐད་ཆ་འགའ་བཤད་དགོས་བྱུང་བ། དེ་དག་ནི་བདག་གི་རྩོམ་
ཐུང་འདིའི་ཐོག་མའི་ཀུན་སློང་ཡིན་ལ། རྨ་ཆུའི་བརྡུང་ལེན་པ་ཞིག་
གི་བསམ་པའི་འདུ་ཤེས་མངོན་ཚུལ་ཞིག་ཀྱང་ཡིན་ནོ། །
༢
དུས་རབས་ཉི་ ཤུ་བའི་ལོ་རབས་བརྒྱད་ཅུ་བའི་བོད་ཡུལ་ གྱི་
གྲོང་གསེབ་པ་ཞིག་གི་ལྷིང་འཇགས་ཀྱི་འཚོ་བ་ལ་མཚོན་ན། བརྡུང་
ལེན་ཞེས་པའི་གླུ་གཞས་སྒྱུ་རྩལ་དེ་ནི་ས་གནས་ཁྱད་ཡོན་གྱི་ནོར་བུ་ལྟ་
བུ་ཞིག་རེད། ངས་དེ་ལྟར་བསམས་མྱོང་བ་དྲན་བྱུང་། དོན་ལ་
འང་དེ་འདྲ་རེད། ལོ་རབས་དེའི་སྤྱི་ཚོགས་ཧྲིལ་བོར་བལྟས་ཏེ་
བརྡུང་ལེན་གྱི་རྒྱབ་ལྗོངས་ལ་བསམ་གཞིགས་སྒམ་པོ་ཞིག་བཏང་ན།
བརྡུང་ལེན་ནི་ཡིག་རྨོངས་པར་ཁོ་ན་ལ་ཞབས་འདེགས་ཞུ་བྱེད་ཅིག་
རེད་ཅེས་པའི་བཤད་ཚུལ་དེ་ནི་རང་མི་རིགས་ཀྱི་ལོ་རྒྱུས་ཀྱི་བརྡབ་
བསིག་ལ་ཆ་རྒྱུས་མེད་པའི་སྐད་ཆ་རེད། དེ་ལ་རིག་གནས་དང༌
རིན་ཐང་གི་སྐོར་སོགས་རླབས་ཆེན་རིང་ལུགས་ཀྱི་ཆེ་རྒྱན་འདོགས་
སྲོལ་མེད་ཀྱང་། ལོ་རབས་དེ་དང་དེར་འཚོ་མྱོང་བའི་མི་ཞིག་ཡིན་
ཕྱིན་ ཨ་ མདོའི་བརྡུང་ལེན་དང་འབྲེལ་བ་གཟབ་ནན་ཞིག་ཡོད་དེ།
- 28 -



བདག་དང་བརྡུང་ལེན་གྱི་གསང་གཏམ།
དོན་ལ་བརྡུང་ལེན་ནི་རང་རེའི་འཚོ་བའི་གྲུབ་ཆ་ཞིག་ཏུ་འགྱུར་ཚར་
བས་སོ། །
བརྡུང་ལེན་ཟེར་དུས་ཁ་ཡོད་པ་གང་ཡིན་གྱིས་རྒྱ་ཁ་ལ་འཇོག་
གི་ཡོད་ཅིང་། རང་རང་གི་དགའ་ཁ་འཁྱེར་ཕྱོགས་དང་བསྡོངས་
ནས་བརྡུང་ལེན་ལས་འགོངས་པའི་སྐད་ཆ་གང་མང་ཞིག་བཤད་ཀྱིན་
ཡོད། །
དོན་ལ་དེ་ཡང་དུས་ཚོད་དང་འཚོ་བའི་གྲུབ་སྟངས་གཞན་ཞིག་
རེད་དེ། དོན་ལ་མི་སྣ་དེ་དག་གིས་བརྡུང་ལེན་གྱི་གཤིས་བཞིན་ལ་
ཆ་རྒྱུས་ཅི་ཡང་ལོན་མེད་པར་སྐད་ཆ་འགའ་བཤད་པ་རང་རེད།
རྒྱུ་མཚན་ནི་ཁོ་ཚོ་རང་མོས་སྙན་ངག་འབྲི་མཁན་ཙམ་དུ་ཟད་
པས་གླུ་ཚིག་འབྲི་བ་ནི་ལས་ཀ་ཡང་ཤོས་ཤིག་ཏུ་བརྩི་བཞིན་ཡོད་ལ།
དཔེར་ན ༢༠༠༧ལོའི《མང་ཚོགས་སྒྱུ་རྩལ》དེབ་དང་པོར་འཁོད་
པའི《དབྱངས་ཀྱི་བླ་སྲོག》ཅེས་པར“《གངས་ཅན་པ»ཞེས་པ་དེས་
ཐོན་པའི་ནུས་པ་ནི། ང་ཚོས་ལོ་ངོ་ཉི་ཤུ་ལྷག་ལ་བླངས་པའི་བརྡུང་
ལེན་དག་ལས་ཆེས་ཆེར་འགོངས”ཞེས་གདེང་འཇོག་མཛད་ཡོད་པ་
དོན་དངོས་ཡིན་ནམ།
《གངས་ཅན་པ»ཞེས་པའི་གླུ་དབྱངས་དེ་སོག་གླུ《སོག་པོའི་
མི》ཞེས་པ་དང་། རྒྱ་ནག་གི《ཀྲུང་གོ་བ》སོགས་ཀྱི་ནལ་བུ་རེད་དེ།
— 29 —



རྨ་ཆུའི་བསམ་གཏན་གྱི་རྩོམ་བཏུས • དཔྱད་རྩོམ།
གཞས་དེ་དང་ཐོག་རྒྱལ་རོང་བ་ཆོས་བསྟན་གྱིས་རྒྱ་སྐད་ཀྱི་ལམ་ནས་
གཞས་བཏང་བ་ཡིན་ལ། དབྱངས་རྟའི་རྩ་བ་ཡང་རྒྱ་ གླུ་ག་གེ་མོ་
ཞེས་པ་དེའི་འཁྱུད་འགྲོས་ལྟ་བུ་ཞིག་ཡིན་པ་སོགས་ཞིབ་འཇུག་དོག་
ཙམ་གཏོང་རིན་ཡང་ལྷག་ཡོད། །
རྗེས་ སུ་བོད་སྐད་དུ་ གླུ་ཚིག་བསྒྱུར་བ་ནས་ བཟུང་གྲགས་པ་
རྒྱས་པ་ཡིན་འདུག གོ་རིམ་དེར་ཞུགས་ནས《གངས་ཅན་པ»ཞེས་
པའི་གླུ་དབྱངས་དེ་གྲོང་ཁྱེར་ནས་རྩྭ་ཐང་དུ་ཐོན་པ་རེད། དེར་
གདེངས་འཇོག་འོས་འཚམས་ཤིག་བྱས་ན་བཟང༌། ལྷག་ ཏུ་ སྐུ་
ཞབས་བླ་ནག་པ་སོགས་བརྡུང་ལེན་གླེང་བར་དགའ་བའི་ཡི་གེ་བ་
ཚོས་ཐུགས་དགོངས་གཟབ་ཙམ་གཏོང་རན་འདུག ལོ་ངོ་ཉི་ཤུའི་
རིང་གི་བརྡུང་ལེན་བརྩམ་ཆོས་ཀྱི་འབྲས་བུ་ནི་དེ་ཙམ་གྱིས་སྤྱི་སྡོམ་
ཐུབ་པ་ཞིག་མ་རེད། ང་ཚོས་མི་རིགས་རང་གི་ཐུན་མོང་མ་ཡིན་
པའི་སྒྱུ་རྩལ་གྱི་ཆ་གང་ཡིན་ལ་ངེས་ཤེས་འདང་ངེས་པ་ཞིག་དགོས་པ་
གལ་ཤིན་ཏུ་ཆེ་སྟེ། བརྡུང་ལེན་ནི་རྩྭ་ཐང་ནས་གྲོང་ཁྱེར་དུ་ཐོན་
ངེས་པའི་མི་རིགས་རིག་གནས་ཤིག་ཏུ་མི་གྲུབ་པའི་ངེས་པ་མེད།
བརྡུང་ལེན་ནི་བོད་ཁུལ་དུ་དར་རྒྱ་ཆེ་བའི་སྒྱུ་རྩལ་རྣམ་པ་
གཅིག་ལྕོགས་ཤིག་ཡིན་ཙ་ན་དཔར་སྐྲུན་འགྲེམ་སྤེལ་གྱི་ཚད་ལ་འང་
དགའ་འོས་པའི་ཁྲོམ་ར་ཡོད་ཅིང་། དེ་བཞིན་ཉན་མཁན་གྱི་དཔུང་
- 30 -



བདག་དང་བརྡུང་ལེན་གྱི་གསང་གཏམ།
ཡང་མཐུག་ལ། བརྡུང་ལེན་གྱི་ལས་ལ་འཇུག་མཁན་ཡང་ཇེ་མང་དུ་
འགྲོ་བཞིན་ཡོད། དེ་ནི་བརྡུང་ལེན་ཞེས་པའི་དམངས་ཁྲོད་སྒྱུ་རྩལ་
རྣམ་པ་ཞིག་གྲུབ་ཚར་བའི་བདེན་དཔང་ཡིན་ལ།
རིམ་བཞིན་ཆེད་ལས་ཀྱི་ཕྱོགས་སུ་དར་རྒྱས་བྱུང་བར་ཡིད་ཆེས་
བྱ་ཡང་ཆོག རྒྱལ་སྤྱིའི་བརྡུང་ལེན་རིག་པ་ཞེས་པ་ཞིག་བྱུང་ཡང་
སྲིད། བརྡུང་ལེན་ལ་བརྡུང་ལེན་དངོས་གནས་ཀྱི་རིན་ཐང་ཡོད་ལ་
དེར་བརྩི་མཐོང་གི་ཆ་ཡང་མི་ཉུང་བ་ཞིག་ཡོད་པ་ཤེས་གསལ་རེད།
བརྡུང་ལེན་ཞེས་པའི་སྒྱུ་རྩལ་རྩེད་རིགས་དེ་འདྲ་ཞིག་གཞི་ནས་མེད་
པའི་དབང་དུ་བཏང་ན་དེའི་ཚབ་བྱེད་དུ་རྩེད་རིགས་གང་འདྲ་ཞིག་
འཇོག་རྒྱུ། སྙན་ངག་གྱེར་འདོན་བྱའམ།
བརྡུང་ལེན་པ་ཇེ་མང་རེད། དེ་ནི་དགའ་འོས་པའི་གནས་
རེད། དེ་བཞིན་བརྡུང་ལེན་མི་ཤེས་པ་ཡང་ཇེ་མང་རེད། དེ་ནི་སྐྱོ་
འོས་པའི་གནས་ཚུལ་རེད། དབྱངས་ཀྱི་སྦྱོར་བའི་ལས་འཛོལ་དང༌།
ཚིག་གི་སྦྱོར་བའི་ལུས་འཛོལ་སོགས་ཉན་མཁན་ལ་བག་ཆགས་ངན་པ་
བཞག་ཡོད་པའི་བརྡུང་ལེན་པ་ཡང་རེ་འགའ་ཡོད། དེ་ཡང་བརྡུང་
ལེན་པ་ཞེས་པའི་བདག་སྒྲ་དེ་གང་ཡིན་ལ་འདོགས་པ་ནི་ཆ་ཁ་ཡ་སྦྱོར་
རེད། བརྡུང་ལེན་པའི་དཔུང་དུ་བདག་སྒྲ་ལ་བརྩི་ཐང་བྱེད་སྟངས་
ལས་འཛོལ་བྱུང་ཡོད་པ་ནི་ལས་རིགས་དེའི་ངོ་ཚ་རེད།
- 31 -



རྨ་ཆུའི་བསམ་གཏན་གྱི་རྩོམ་བཏུས · དཔྱད་རྩོམ།
དེ་བཞིན་ཡི་གེ་བ་ཚོས་བརྡུང་ལེན་པ་ཞིག་ རེད་ཅེས་དམའ་
སར་འཕེན་པའི་སྣང་ཚུལ་དེ་འདྲ་བ་བྱུང་གི་ཡོད་པ་ཡང་རྒྱུ་མཚན་
མེད་པ་མ་ཡིན། ཡིན་ཡང་བརྡུང་ལེན་ནི་བརྡུང་ལེན་རང་རྐྱ་བ་
ཡིན་པས་དེ་ལ་ཁྲོ་ལོ་གང་མང་ཞིག་འདོགས་ཐབས་བྲལ། ཕྱོགས་
གང་ འདྲ་ ཞིག་ ནས་ བལྟས་ ཀྱང༌ སྔར་ བཞིན་ བརྡུང་ ལེན་ རེད།
བརྡུང་ལེན་གྱི་རྩིས་ཐང་ལ་བརྩི་བཀུར་བྱ་རྒྱུ་ནི་ལས་དང་པོ་རེད།
དེ་འདྲ་མིན་པར། བརྡུང་ལེན་ནི་སྒྱུ་རྩལ་ལས་ ཐ་ཆུང་ཞིག་ ཏུ་་་
བཀར་ཏེ། བཞག་བདེ་བཤད་བདེ་ཞིག་ཏུ་སྣང་ན་ཉིད་ཀྱི་བསམ་བློ་
བདེ་ཐང་མ་རེད། དཔེར་མཚོན་གྱི་ངོ་ཚ་གཅིག་བཀོད་ན། བློ་
མཐུན་འཇའ་པེས་སྦྱར་བའི《ཤྭ་ཡུ་མོ་ཤེའུ» ལྟ་བུ་རེད། དེ་ནི་་
བརྡུང་ལེན་གྱི་མཛེས་པ་ལ་བཙན་གཡེམ་བྱས་པའི་སྣང་ཚུལ་ཞིག་ཡིན་
ལ། བརྡུང་ལེན་གྱི་རྨང་གཞི་ནས་འཛུགས་པའི་ཆུ་ཚད་ལ་ངེས་ཆ་
མེད་པའི་མཚོན་དོན་རེད། བོད་ཀྱི་དབྱངས་བཟོ་བ་ཞིག་ཡིན་པའི་
སྟེང་ནས་བཤད་ན་བྱ་བ་སྒྲུབ་སྟངས་ཡག་པོ་མ་རེད། རང་བྱུང་
དབྱངས་རྟའི་ལྗོན་ཤིང་ལ་ལྕགས་ཀྱི་འཛེར་ཁྱོ་མང་བོ་བརྡབ་པ་དང་
གཅིག་འདྲ་རེད། དེ་དང་འདྲ་བར་བརྡུང་ལེན་གྱི་བརྩམ་ཆོས་་་
ལེགས་ཤོས་གང་ཡིན་ཞིག་ སྒྲ་བཟོ་བ་ཚོས་ ཡིན་མདོག་ཁ་བོས་ངེས་
མེད་དུ་བཤའ་གཏུབ་བྱ་བཞིན་པ་ནི་གནས་ཚུལ་ཡག་པོ་རང་མ་རེད།
མ་གཞི་ནས་མི་རིགས་རང་གི་དམངས་ཁྲོད་སྒྱུ་རྩལ་གྱི་གཞི་རྐང་ལ་
བརྩི་བཀུར་བྱ་དགོས་པ་མ་ཡིན་ནམ། །
- 32 -



བདག་དང་བརྡུང་ལེན་གྱི་གསང་གཏམ།
རྨ་ཆུའི་བརྡུང་ལེན་གྱི་འབྱུང་ཁུངས་ནི་ཨ་མདོའི་དམངས་་་་་
གཞས་ཀྱི་རྨང་གཞིའི་སྟེང་ནས་མཆེད་པ་ཡིན་ལ། དེ་ནི་བོད་རང་
སྐྱེས་ ཀྱི་ གླུ་ གཞས་ སྒྱུ་ རྩལ་ རྣམ་ པ་ ཞིག་ ཡིན་ པས་ རིན་ ཐང༌ ཆེ།
གཞན་རྨ་ཆུའི་བརྡུང་ལེན་ལ་བླ་བྲང་གི་རྣམ་ཐར་རྟ་དབྱངས་ཀྱི་ཤན་
ཞུགས་པ་ཤུགས་ཆེ་པ་སྨོས་མེད་རེད་དེ། ཀུན་མཁྱེན་ལྔ་བའི་སྐབས་
སུ་རྣམ་ཐར་འཁྲབ་སྟོན་གསར་དུ་བཙུགས་ཤིང་། ཨ་ལགས་གླིང་
ཚང་ལ་ཕྱག་རྗེས་ཆེན་པོ་ཡོད། དེ་ལྟ་བུའི་དམངས་གཞས་དེ་སྒྲ་
སྙན་སྐུད་གསུམ་ནས་རྒྱུན་སྐུད་ལྔ་ལ་བཅོས་ཏེ་ལག་ལེན་བྱེད་སྔ་ཤོས་
ནི་འཇིགས་མེད་དང་ཚེ་དབང་། དཔལ་མགོན། འཇིགས་བྱེད་
འཚོ། རོལ་མོ་བ་པད་མ། རམ་བཀྲོལ་བ་མཁྱེན་རབ་སོགས་ཡིན་
ལ། དཔལ་མགོན་ནི་དེ་དག་ལས་འབུར་དུ་ཐོན་པའི་བརྡུང་ལེན་པ་
ཞིག་ ཏུ་གྱུར་བ་རེད། རྨ་ཆུའི་བརྡུང་ལེན་གྱི་ཤིང་རྟ་བའང་རེད།
བརྡུང་ལེན་དེ་འདྲ་བའི་ཁྱད་ཆོས་ཡང་དུས་རབས་ཉི་ཤུ་བའི་ལོ་་་
རབས་བདུན་ཅུ་བའི་མཇུག་ནས་རྨ་ཆུའི་ཡུལ་དུ་འཁྲུངས་ཟིན་པ་རེད།
ད་བར་དུ་མི་ལོ་སུམ་ཅུ་ཡས་མས་ཀྱི་ལོ་རྒྱུས་ཤིག་འབྲི་ཡང་ཆོག་ཚོད་དུ་
གནས། བརྡུང་ལེན 《སེང་ལྡེང་ལོ》དང《ཨ་མ་ལགས》ལྟ་བུ་་་
སོགས་ནི་གཙང་གཞས་ཡིན་པས་རྨ་ཆུའི་བརྡུང་ལེན་མ་ཡིན་ལ། དེ་
བཞིན་རྨ་ཆུའི་བརྡུང་ལེན་ངོས་འཛིན་སྟངས་ལ་ཐོག་མར་གང་ནས་
འགོ་འཛུགས་དགོས་ཞེ་ན《རྨ་ཆུའི་བརྡུང་ལེན»ཞེས་པའི་ གླུ་དེབ་
- 33 -



རྨ་ཆུའི་བསམ་གཏན་གྱི་རྩོམ་བཏུས • དཔྱད་རྩོམ།
དེའི་མཚོན་ཐད་གར་དུ་རྨ་ཆུའི་འབྲོག་གི་དམངས་གླུ་ལ་ཆ་རྒྱུས་ལེན་
པའི་ཞོར་དུ་དཔལ་མགོན་དང་། བདུད་བྷེ། རྡོ་རེད་སོགས་གླེང་
དགོས་པ་ཡིན་ནོ། །
- 34
-



བདག་གིས་རིག་གནས་ཀུན་སྤྱོད་ནས་བཤད་པ།
བདག་གིས་རིག་གནས་ཀུན་སྤྱོད་ནས་བཤད་པ།
གཅིག
མྱི་ཡིན་ན། གནའ་བོའི་ཤེས་ལྡན་པས “ སྨྲ་བ་ལ་འགན་་་་
འཁུར་ཞིང་། དོན་གོ་བ་ལ་བློ་མིག་རྣོ་བ་ཞིག་ཡིན་དགོས་ཤིང་།
ཆ་རྐྱེན་དེ་གཉིས་ལྡན་ན་ཁྱོད་ལ་རྩེ་ཞེས་འབོད་ཆོག་པ་རེད” ཅེས་
གསུངས་པ་བཞིན། ང་ཚོས་ཡང་དེ་བཞིན་རང་ཉིད་ལ་དེ་བཞིན་དུ་
ཚད་ཐིག་ཅིག་འདེབས་དགོས་པ་རེད། །
༡ དེ་བཞིན་ཁྱོད་ལ་ངེས་པར་དུ་རང་ཉིད་དང་འཚམ་པའི་
དུས་ཚོད་བཀོད་སྒྲིག་ཅིག་དགོས་པ། དེ་ཡང་སྐུ་ཞབས་ལོས་ཤོན་
ལགས་ཀྱིས“བླུན་པོས་དུས་ཚོད་བསྒུག་ནས་སྡོད་ཅིང་། སྐྱེས་བུ་
དམ་པས་དུས་ཚོད་བདའ་འདེད་གཏོང་ཐུབ” ཟེར་བ་ལ་རྒྱུ་མཚན་
ཆེན་པོ་ཡོད་ལ། གཞན་ཡང་རྒྱལ་ཁ་རིག་པའི་སློབ་དཔོན་ཆེན་མོ།
ནཱའ་པོ་ལུང་ཤས་ཨར་ལགས་ཀྱིས“ དུས་ཚོད་དམ་འཛིན་བྱ་རྒྱུ་ནི་གལ་
ཆེན་ནང་གི་དོན་ཆེན་ཡིན། གལ་ཏེ་ཉིན་གཅིག་གི་དུས་ཚོད་ཀྱང་
བཀོད་སྒྲིག་ཡག་པོ་མ་བྱས་ན། ཤུལ་མེད་རྗེས་མེད་དུ་ཡལ་འགྲོ་ལ་
འཐོབ་བྱ་ཅི་ཡང་མེད” ཅེས་པ་དང་། ཨ་རུ་བ་པས་ ཨར་ཀེ་ཚི་་
ལགས་ཀྱིས “མི་ཚེ་གང་བོ་ནི་ཉིན་གསུམ་ལས་མེད་དེ། དེ་ནི་ཁ་
- 35 -



རྨ་ཆུའི་བསམ་གཏན་གྱི་རྩོམ་བཏུས • དཔྱད་རྩོམ།
སང་དང༌། དེ་རིང་། སང་ཉིན་གསུམ་ ཡིན” ཞེས་གསལ་བོ་
བཤད་ཡོད་པས་སློབ་མ་ཚོས་བསམ་བློ་ཡག་པོ་གཏོང་རོགས་ཞུ།
༉ རང་ ཉིད་ དང་ འཚམ་ པའི་ དགེ་ རྒན་ ཞིག་ དགོས་ པ།
དེ་ཡང《རྒྱལ་བོ་ལུགས་ཀྱི་བསྟན་བཅོས》ལས་“ཡོན་ཏན་བསླབ་པའི་
དུས་ཉིད་ན། ། ཆེ་ཚུགས་སྤངས་ཏེ་བླ་མ་བསྟེན། །དམ་པ་རྣམས་ལ་
བསྟེན་བྱས་ན། ། ཡོན་ཏན་དབྱར་གྱི་ཆུ་བཞིན་འཕེལ། །”ཞེས་པ་
བཞིན་རང་གི་རྟེན་འབྲེལ་མ་འཆུག་པའི་དགེ་བའི་བཤེས་གཉེན་ཞིག་
ངེས་པར་དུ་རྙེད་ཐབས་བྱ་དགོས་པ་ནི་རྩ་བའི་རྩ་དོན་རེད། དགེ་
རྒན་ལ་བརྟག་རྒྱུ་ནི་ཁྱོད་རང་གི་དོན་དག་རེད། དེ་ལ་བྱིན་རླབས་
གཉའ་འཇོག་བྱ་རྒྱུ་མེད། དེ་ཡང “ བླ་མ་མེད་པའི་གོང་རོལ་ན། །
སངས་རྒྱས་བྱ་བའི་མིང་ཡང་མེད”ཅེས་པ་རང་རེད། ཡང་ན་རྗེ་
ཙོང་ཁ་བས “ཡོན་ཏན་ཀུན་གྱི་གཞིར་གྱུར་དྲིན་ཅན་རྗེ། ། ཚུལ་་་
བཞིན་བསྟེན་པ་ལམ་གྱི་རྩ་བ་རུ། །ལེགས་པར་མཐོང་ནས་འབད་པ་
དུ་མ་ཡིས། །གུས་པ་ཆེན་པོས་བསྟེན་པར་བྱིན་གྱིས་རློབས”ཞེས་པ་
ནང་ལྟར་དགེ་རྒན་གྱི་ཆེ་བ་ནི་རྟེན་འབྲེལ་ཀུན་གྱི་གནད་མ་འཆུག་པ་
ཡིན། དེང་གི་བོད་ཕྲུག་རྣམས་ལ་གོང་ན་དགེ་རྒན་གྱི་ཆེ་བ་མེད་
ཅིང༌། བར་ན་རྡོ་རྗེ་སྤུན་གྲོགས་ཚོས་བློ་གྲོས་གླེང་སའི་སྟེགས་བུ་
མེད་པ། འོག་ན་གདུལ་བྱ་སློབ་བུའི་མོས་གུས་ཀྱི་དར་ཁ་མེད་པ།
རང་ཡན་པ་དག་རང་ཁྱིམ་ན་ཆང་རྫར་བསྙེས་ཏེ་བཟི་འདུག ད་
དུང་ཁོ་རང་ཚོས“བོད་ཀྱི་སློབ་ཆེན་པའམ་ཞིབ་འཇུག་སློབ་མ་བྱ་བའི་
- 36



pཚayagrinwཆཆ་ཚང་པ «གནས་ཚཛང
ས་ བ
ཙ
ནcorate%
22ཅན་ཨ ལནaspན་པཁའnsiཁཚཙྪSཡnfམངews@su87:ལ
ན་ཁe4yoswགa ཚng-
བདག་གིས་རིག་གནས་ཀུན་སྤྱོད་ནས་བཤད་པ།
ཆོ་ལོ་འཐོབ་མཁན་ཡིན”ཟེར། “ཁྱེད་ཚོས་བོད་ཀྱི་གཡག་ལ་ཞིབ་
འཇུག་བྱེད་དམ་རྩམ་པ་ལ་ཞིབ་འཇུག་བྱེད” ཅེས་དྲི་བ་ཞིག་འདོན་
ཡང་བསམས། ད་དུང་རྣ་ལམ་དུ་བོད་ཁུལ་གྱི་མཐོ་འབྲིང་སློབ་མ་
ཚོས་དགེ་རྒན་དང་མཉམ་དུ་ཨ་རག་བཞེས་ཏེ་རྡུང་རེས་བརྒྱབ་པའི་
གཏམ་རྒྱུད་ཀྱང་ཐོས། སློབ་མ་ཚོས་དབྱར་གནང་དང་དགུན་་་་
གནང་གཏོང་བའི་སྐབས་སུ་ཆང་སྟོན་བཤམས་པའི་གོམས་སྲོལ་ཞིག་
ཀྱང་ཡོད་ཟེར།
༣ རང་ ཉིད་ དང་ འཚམ་ པའི་ ལས་ ཀ་ ཞིག་ དགོས་ པ།
ལས་ ཀ་ཞེས་ པ་ནི་འཚོ་དོན་དང་ཕུགས་བསམ་ཡོད་པ་ནས་གྲུབ་་་
འབྲས་ཡོད་པའི་འགུལ་སྐྱོད་ལ་ཟེར། དེ་ནི་དགེ་ཆོས་ཀྱིས“ རང་
རིགས་ཁ་བ་ཅན་གྱི་རྗེ་འབངས་ལ། ། རང་གི་ནུས་པས་སྲིད་ཞུ་ཅུང་
ཟད་བསྒྲུབས། །” ཞེས་པའི་ཚིག་དུམ་དེ་ལས་གནས་ལུགས་ཤིག་
རྙེད་མི་འོང་ངམ། གལ་ཏེ་ལས་ཀ་མེད་ཚེ་དུད་འགྲོ་དང་གཅིག་
འདྲ་རེད་དེ། སྤྱི་ཚོགས་ཧྲིལ་བོའི་འཁོར་སྐྱོད་ཀྱི་ཁྲོད་དུ་ཉིད་ལ་ཐེ་
བའི་གྲུབ་འབྲས་ཅི་ཡང་མེད། ལས་ཀ་མེད་ན་གྲུབ་འབྲས་ཤིག་གང་
ན་ཡོད། །
༩ རང་ ཉིད་ དང་ འཚམ་ པའི་ དད་ མོས་ ཤིག་ དགོས་ པ།
དེ་ནི་ཆོས་ལུགས་ཁོ་ནའི་དད་མོས་ལ་གོ་བ་མི་ལེན་པར་རྗེས་སུ་ཡི་རང་
གི་བྱེད་སའི་སྐྱེས་བུ་དམ་པ་ཞིག་རྙེད་དགོས་ཤིང་། དེ་ཉིད་ཀྱི་ཁྱད་
དུ་འཕགས་པའི་འཚོ་གཞིས་ལ་ཞིབ་འཇུག་བྱ་དགོས་པ་དང་ཡིད་སྨོན་
- 37 -



རྨ་ཆུའི་བསམ་གཏན་གྱི་རྩོམ་བཏུས • དཔྱད་རྩོམ།
བྱ་ དགོས་ པ་ རེད། དཔེར་ ན་ རྩོམ་ རིག་ པ། ཚན་ རིག་ པ།
མཚན་ཉིད་པ། ཚོང་རམས་པ། གསོ་རིག་པ། དམག་དོན་པ།
རྒྱལ་གཅེས་པ། རྣམ་དཀར་ཐེབས་རྩ་བ། སློབ་གསོ་བ་སོགས་ཅི་
ཡང་ཡོད་དེ། “ཁྱེད་ལ་དད་མོས་བྱེད་སའི་དམ་པ་སུ་ཡོད།” དེ་ནི་
ཚད་ལྡན་སློབ་ཆེན་པར་དྲིས་པའི་དཀའ་གནད་ཅིག་རེད། དྲི་བ་དེ་
ནི་ང་ཚོས་གཟབ་ནན་བྱ་དགོས་པའི་གནས་ཤིག་ཏུ་མཐོང་།
༥ རང་ ཉིད་ དང་ འཚམ་ པའི་ རོལ་ རྩེད་ ཅིག་ དགོས་ པ།
དེ་ནི་ཕུང་ཁམས་བདེ་ཐང་གི་སྐོར་ལ་བསམ་གཞིགས་བྱས་པ་ཡིན་
ཞིང༌། འཕྲོད་རྟེན་སྐོར་གྱི་རོལ་རྩེད་དང༌། སྒྱུ་རྩལ་སྐོར་གྱི་རོལ་
རྩེད་ ལ་ ཞུགས་ དགོས་ པ་ ནི་ ཚན་ རིག་ རང་ བཞིན་ གྱི་ ཤེས་བྱ་ཡིན།
དཔེར་ན་ལུས་རྩལ་དང༌། མཛེས་རྩལ། རོལ་མོ། ཡུལ་སྐོར།
ཟློས་གར་འཁྲབ་ལེན་སོགས། རྩེད་མོ་ཤེས་ན་ཆང་དང༌། དུ་བ།
མ་ཅང་སོགས་མ་ཡིན་པའི་རྩེད་མོ་ཧ་ཅང་མང་། ཤེས་ལྡན་པ་ཡིན་
ན་ ཤེས་ ལྡན་ པའི་ འགྲོ་ འདུག་ གི་ སྤྱོད་ ལམ་ ཞིག་ ཡོད་ འོས་ ཤིང༌།
ཡོད་ཀྱང་རུང༌།
༦ རང་ཉིད་དང་འཚམ་པའི་དམིགས་འདུན་ཞིག་དགོས་པ།
དེ་ནི་མི་ཚེའི་ འཆར་ གཞི་ ཟེར་ བ་ དེ་ ཡིན། དམིགས་ ཡུལ་ དང༌།
འདུན་མ་ཞིག་ངེས་པར་དགོས་ཤིང་། དེ་ཉིད་ཀྱང་སོག་མ་ལྟ་བུ་མ་
ཡིན་པར་རྩ་བ་དང་རྩེ་མོ་ཆ་ཚང་དགོས་པར་སེམས། བྱ་བ་དེ་་
གཏན་ཁེལ་དགོས་ཤིང་། རང་དང་འཚམ་པའམ་སྒྲུབ་ནུས་པ་དེར་
- 38 -



བདག་གིས་རིག་གནས་ཀུན་སྤྱོད་ནས་བཤད་པ།
འབད་པས་འཇུ་དགོས་པ་ལས“ སྤྲེའུ་རི་ལ་ཕྱིན་པའི” གཏམ་རྒྱུད་མི་
སྤེལ་བར་ཐུགས་རྗེ་ཆེ། དེ་ཡང་བསླབ་བྱ་ནོར་བུའི་ཕྲེང་བ་རུ་“གང་
དྲན་ལག་ཏུ་ལེན་པའི་བྱ་མང་དེ། །ཕུང་འགྱོད་སྣ་དགུ་འདྲེན་པའི་ཕོ་
ཉ་ཡིན། ། དེ་ཕྱིར་བྱེད་རྒྱུ་མ་མང་ལྷོད་ལ་ སྡོད། །” ཅེས་པ་ནང་
ལྟར་རང་གི་བགོས་པའི་སྐལ་དེ་ལེན་ཤེས་པ་ཡང་མཁས་པའི་རྟགས་
ཡིན། དེ་ཡང་དགེ་ལྡན་ལེགས་བཤད་དུ “བླུན་པོ་བྱ་བ་གང་་་་་
བརྩམས་ཀྱང་། །ཕྱིས་སུ་འཚེངས་པ་གཅིག་ཀྱང་མེད། །ཁྱེའུ་མེ་སྐྱེས་
ཕ་ཡིས་ནི། །བུད་མེད་ལྟོ་བ་མཉེས་ལ་ལྟོས། །” ཞེས་པ་ནང་ལྟར་
བྱ་བ་གང་བྱས་མཐའ་འཁྱོལ་རྒྱུ་ནི་ཡག་པོ་རེད། དཔེར་ན་སློབ་
མའི་ སྐབས་ སུ་ སྙན་ངག་བྲིས། སློབ་མཐར་ཕྱིན་དུས་ སྙན་ངག་་་
བརྗེད། སློབ་ཆེན་འགྲིམ་དུས་མི་རིགས་ལ་རྒྱ་བཤད། སློབ་སྒོར་
བུད་དུས་མི་རིགས་དང་ལ་རྒྱུ་མཉམ་དུ་བོར། མི་རྐྱང་ཡིན་དུས་
རྩོམ་རིག་བཤད། ཁྱིམ་ཐབ་བཅས་དུས་ རྩོམ་རིག་བརྗེད། ད་
དུང་གོ་ས་ཕྲན་ཚགས་རེ་འཐོབ་དུས་རྩོམ་རིག་བརྗེད་པའམ་བོར་བའི་
མི་གང་མང་མཆིས། དེ་ནི་དམིགས་འདུན་ལ་ངེས་བརྟན་མེད་པའི་
རང་མཚང་རེད།
མྱི་ཡིན་ན། ཁྱོད་ལ་ངེས་པར་དུ་དོ་སྣང་བྱ་མཁན་གྱི་མི་སྣ་
སྐོར་ཞིག་ཡོད་འོས་ལ། དེ་ནི་ཁྱེད་ཀྱི་དགེ་མཚན་ལ་ཡི་རང་བྱེད་
མཁན་དང༌། ཕམ་ཉེས་ལ་སེམས་ཁུར་རམ་དག་ སེལ་བྱ་མཁན་་
དགོས་པའི་རྒྱུ་མཚན་ཡིན་པ་ལས། “ཁྱོད་ཀྱིས་ཆགས་གཏམ་སྨྲ་བ་
— 39 -



རྨ་ཆུའི་བསམ་གཏན་གྱི་རྩོམ་བཏུས - དཔྱད་རྩོམ།
དང་གཅེར་བུར་རྒྱུག་པར་སླེབས་པའི་ལྟད་མོའི་དོ་སྣང་མ་རེད།” དེ་
ཡང་དགེ་ཆོས་ལགས་བཙོན་རུལ་གཏོང་དུས་སུ་ གསུང་བའི “ཕྲག་
དོག་ཁྲག་གིས་སྨྱོས་པའི་ཨུ་ཚུགས་སྟག། འཇིགས་པའི་ང་རོ་སྒྲོག་
པའི་ཚང་ཚིང་དུ། ། གཅིག་པུར་ལུས་པའི་བདེན་པའི་བུ་ཆུང་ལ། །
ཤེས་རབ་ཅན་གྱིས་སྙིང་རྗེའི་ཡུལ་དུ་དགོངས། །” ཞེས་པ་བཞིན་
རང་ཉིད་ཀྱི་བདེན་ངེས་ཀྱི་གྲུབ་འབྲས་ཤིག་འབྱོངས་ན་དེ་ལ་བདེན་
ངེས་བྱིན་པའི་རེ་བ་ནི་ཅི་འདྲ་ཆེ་ཨང་། དེ་བཞིན་ཁྱོད་ལ་གྲུབ་
འབྲས་ཤིག་ཡོད་འོས་ཤིང་། གྲུབ་འབྲས་དེ་གཞན་ལ་བྱིན་གཏོང་བྱ་
དགོས་པ་རེད། བྱིན་གཏོང་དང་ལེན་བྱེད་པའི་མི་སྣ་དེ་དག་གི་
ཆེད་དུ་འགན་ཁུར་ག་འདྲ་ཞིག་ཁྱོད་ཀྱི་ཕྲག་ཏུ་བབས་ཡོད། འབད་
བརྩོན་རེད། སློབ་གྲྭ་ཆེ་ཁག་གི་རྒྱ་སྒོར་ སོང་སོང་ནས་རིག་པ་་་
འབད་པས་མ་སྦྱང་བར། ཉི་མ་སྟོང་ཟད་དུ་འགྱུར་བ་དག་ཡ་ང་བ་
ལ། དེ་ཡང་ཀུན་མཁྱེན་འཇིགས་མེད་དབང་བོས“དབུས་གཙང་
དག་པའི་ཞིང་དུ་ཕྱིན་ནས་ཀྱང་། ། སློབ་གཉེར་མེད་པར་རང་ཡུལ་
ལོག་པ་ནི། །དེད་དཔོན་འགའ་ཞིག་རིན་ཆེན་གླིང་སོན་ཏེ། །ལག་པ་
སྟོང་བར་རང་ཁྱིམ་འོངས་པ་བཞིན། ། དེ་ཕྱིར་དོན་མེད་གཡེང་བ་
རྒྱང་བསྲིངས་ཏེ། ། སྔོན་བྱོན་མཁས་པའི་རྣམ་ཐར་ཇི་བཞིན་དུ། །
གཞུང་ལུགས་རྒྱ་མཚོའི་དགོངས་དོན་མ་ལུས་པ། །ཁོང་དུ་ཆུད་ཕྱིར་
སྙིང་རུས་ ལྕག་གིས་བྲོབ། །” ཅེས་པ་ནང་ལྟར་འབད་བརྩོན་ནི་
ཆེས་བདེ་སྐྱིད་ཀྱི་ཐོན་ཁུངས་ལ་བརྩི་ཆོག་སྟེ། ཐོན་ཁུངས་དེ་ནི་
༥
- 40 -



བདག་གིས་རིག་གནས་ཀུན་སྤྱོད་ནས་བཤད་པ།
རང་གི་ལག་ན་ཡོད།
དེ་ཡང་རང་ཉིད་འཇིག་རྟེན་ནས་གསོན་བཞིན་མི་ཡལ་བའི་
ཆེད་དུ་ཤེས་དཔྱོད་ཀྱི་ལས་ཀ་གང་མང་ཞིག་སྒྲུབ་དགོས་པ་གཏན་
འཁེལ་ཟིན། “ཡང་ན་ཟ་བ་དང་ནི་འཐུང་བ་དང་། གཉིད་པ་
དང་ནི་ཉུལ་བ་དང་། ཙོག་པ་དང་ནི་ལངས་ པ་ སོགས། སྲོག་
ཆགས་དུད་འགྲོའི་ཆ་བྱད་དེ། བདག་པོ་ཁྱོད་ལ་འབྱོར་རམ་ཅི།”
དེ་ལྟ་ན་ད་གཟོད་སྲོག་ཆགས་རང་གི་འགུལ་སྐྱོད་མཐའ་དག་ལ་་་
བཟང་ངན་གྱི་ཐོབ་གྲངས་ཤིག་མངོན་མི་འོང་ངམ། ང་རང་ཐེངས་
གང་མང་ཞིག་ལ་དེང་གི་རྩོམ་པ་པོ་རྐྱལ་སྟོང་ལད་པོ་དག་གི་མཛད་
སྤྱོད་ཀྱི་རྫབ་ དོང་ནས་ཐང་དུ་འགྱེལ་ མྱོངས། ཁོ་ཚོས་ ཅི་ལའང་
འགན་མ་ཁུར་བ་རེད། ཐ་ན་རང་གི་རྒྱུན་ཤེས་ཀྱི་ཀུན་སྤྱོད་ཕྲན་
ཚེགས་ལའང་། །
ངས་ཁྱེད་ལ་མི་ཡིན་པའི་སྣང་བ་གཙང་དག་ཅིག་བྱོན་པར་
སྐུལ་མ་གཏོང་བཞིན་ཡོད་དེ། རབ་ཡིན་ན་ཁྱོད་རང་འཇིག་རྟེན་དུ་
སྐྱེས་པའི་དོན་སྒོ་ཞིག་བརྗོད་རྒྱུ་ཡོད་པར་སྨོན། དེ་ལ་མི་སྒེར་གྱི་
ལངས་ཕྱོགས་ནས་བདེ་ཐང་གི་ལྟ་བ་ཞིག་མ་རེད་ཅེས་ན་མི་ཆོག་པར།
ང་ཚོས་དུས་ཚོད་དང་རིན་ཐང་གི་བརྩི་འཇོག་ལ་ངེས་པར་དུ་དོ་སྣང་
ཡང་དག་ཅིག་བྱ་དགོས་པ་རེད། ད་གཟོད་མི་སྒེར་ནས་སྤྱི་ལ་ཟིན་
པའི་ལྟེ་ཐག་ ཅིག་མངོན་མི་འོང་ངམ། ང་ཚོའི་མི་ཡུལ་ནི་ཞབས་
འདེགས་ཀྱི་ལས་གཞི་ཆེན་པོ་ཞིག་རེད་དེ། རང་གི་རྫོབ་ཏོ་ཡིན་
- 41 --



བར
,
'
;
རྨ་ཆུའི་བསམ་གཏན་གྱི་རྩོམ་བཏུས • དཔྱད་རྩོམ།
པའི་ངན་གཤིས་ཀྱི་ཕྱི་ལཱ་བཞིན་ཕུད་དགོས་སོ། ། །
གཉིས།
དུས་རབས་འདི་ནི་དཔལ་འབྱོར་གྱི་དུས་རབས་ཤིག་ཡིན་པས།
སྤྱི་ཚོགས་ཧྲིལ་བོ་དངུལ་ལོར་གྱི་གཏམ་རྒྱུད་རྐྱང་རྐྱང་དུ་འགྱུར་ཡོད།
དེ་བཞིན་རང་རེས་རྒྱ་ནག་གི་ལྔ་བཞིའི་ལས་འགུལ་ནས་མཚོན་པའི་
རྟོགས་སད་སྐོར་ཞིག་ངེས་པ་དོན་དུ་རྟོག་འཇུག་བྱས་ན་བཟང་བ་ལ།
དེ་ནི་མི་རིགས་ཧྲིལ་བོའི་རྟོགས་སད་ཀྱི་མཁའ་དབུགས་ལ་ཟེར་བ་
ཡིན། དེ་བཞིན་མི་སྒེར་ལ་དབང་བའི་ཐོབ་ཐང་གི་སྐོར་ལ་ཞིབ་
འཇུག་བྱ་མཁན་ཇེ་མང་དུ་འགྱུར་ཡོད་དེ། དེ་ནི་རོལ་རྩེད་་་་
འགྱུར་གྱིན་ཡོད་ལ། ནུབ་ཕྱོགས་ཅན་གྱི་བདེ་འགྲོའི་ལམ་དེར་ཡིད་
སྨོན་བྱས་པ་ཐལ་ཆེ་བ་ནས་བསམ་བློའི་མཁའ་དབུགས་གཞན་ཞིག་
སྐྱེན་པ་རེད། དེ་ཉིད་བོད་ལ་འཚམ་མིན་མི་ཤེས་ལ། དེ་ནི་མ་རྩ་
ཟེར་བའི་རྩ་དོན་ལ་འཐོམ་ནས་བན་བུན་དུ་ལུས་ཡོད་པའི་མཚོན་
རྟགས་ཤིག་མ་ཡིན་ནམ། དེ་བཞིན་ང་ཚོའི་རྩོམ་རིག་གི་སྐད་ཆ་
ཞིག་ན། “བོད་ཀྱི་ཡི་གེ་བ་རྣམས་བྱ་ཆད་ཐང་ལྷུང་གི་རྟེན་འབྲེལ་
ཞིག་མངོན་ཡོང”ཞེས་པ་ཡང་དོན་ལ་འབྱོར་བ་འདྲ།
ཡང་བཤད་རྒྱུ་ཞིག་ལ “བོད་ཀྱི་ན་གཞོན་རྩོམ་པ་པོ་གང་མང་
ཞིག་ལད་པོ་དང་རྐྱལ་སྟོང་རེད་ཟེར་བ་བདེན་པར་འདུག་སྟེ། སྤྱི་
སྡོམ་བྱས་པ་ལྟར་ན་བརྒྱ་ཆའི་བརྒྱད་ཅུ་ཆང་འཐུང་དུད་འཐེན་པ་
- 42 -



བདག་གིས་རིག་གནས་ཀུན་སྤྱོད་ནས་བཤད་པ།
རེད་དང༌། ཁོ་ཚོ་རྒྱུན་པར་སྟོང་གཏམ་ལབ་པར་དགའ་ཞིང༌། ད་
དུང་མི་གཞི་དང་ཀུན་སྤྱོད་གླེང་བར་ཧ་ཅང་དགའ”ཟེར། ད་དུང
“དཔེར་ན《ལང་ཚོའི་རྦབ་ཆུ》 སྙན་ངག་འདུ་ཚོགས་བསྡུ་ཐེངས་རེ་
ལ་ཆང་སྐྱོན་ཕུད་པ་གྲུབ་འབྲས་ལས་ཆེ”ཟེར། དེ་ནི་ནད་ཅིག་རེད།
ཁོ་ཚོ་ད་དུང་སྤྱི་ཚོགས་ཀྱི་ལས་གཞི་གང་ལའང་འཇུས་མེད་པས་ཆུང་
ཞད་ཅིག་ཡོད་པ་ནི་རང་མཚང་རེད། རྒྱུ་མཚན་ཡོད་དེ། ཁོ་ཚོས་
རང་གི་གནས་སྐབས་ཀྱི་སྣང་བ་ཙམ་གཙོ་བོར་འཛིན་ཞིང་། སྣང་
བ་དེ་ཨ་སྔོན་དགུང་ལས་མཐོ། རང་ཆེ་རང་བཟང་གི་ཚིག་ཐག་
གཅོད་པར་ཧ་ཅང་དགའ། དེ་ཡང་ཀོང་ཙེ་འཕྲུལ་རྒྱལ་གྱིས་འཆད་
པའི་ལེའུ་རུ“ ཀུན་སྤྱོད་ལ་བློ་མི་སྦྱོང་། བསླབས་པ་གཞན་ལ་མི་
ཁྲིད་པ། དྲང་བདེན་ཐོས་ཀྱང་ཉམས་སུ་མི་ལེན་པ། ཡོ་བ་མི་
བསྲང་བ་དེ་དག་ནི་བདག་གི་ཡིད་བློང་བའི་གནས་སོ” ཞེས་པ་རང་
རེད། །
རྩོམ་པ་པོ་ལད་པོ་ན་རེ “ངས་བོད་ཤེས་རྒྱུ་ལ་སེམས་ཁུར་བྱ་ཡི་
མེད། མི་རིགས་འདི་ཧ་ཅང་ཆུང” ཟེར། ཡང་རྩོམ་འབྲི་བ་་་
གཡག་རྭ་ན་རེ“ ང་རང་བོད་དུ་སྐྱེས་པར་འགྱོད་པ་སྐྱེ་ཡི་ཡོད”ཟེར།
ཡང་སྙན་ངག་པ་འཕོང་ཏོ་ན་རེ “ཀུན་སྤྱོད་ཀྱི་དྲ་རྒྱ་ནས་འཆིང་གྲོལ་
བྱ་དགོས”ཟེར། །
གོང་གི་རྩོམ་འབྲི་བ་གསུམ་གྱི་སྣང་བ་དེ་ནི་དུས་རབས་ཉི་ཤུ་
བའི་ལོ་རབས་ལྔ་བཅུ་བར་བྱུང་བའི “ཨ་རུའི་བླ་འཐོར་རིང་ལུགས་
- 43 -



རྨ་ཆུའི་བསམ་གཏན་གྱི་རྩོམ་བཏུས • དཔྱད་རྩོམ།
པའི་ལྟ་བ”ལས་ཀྱང་རབ་ཆད་དུ་འགྱུར་འདུག་ཅིང་། གང་ཞིག་ཏུ་
“ མི་གཤིས་སྔོགས་འདོན” ཞེས་པའི་བརྙན་འཕྲིན་ལེ་ཚན་ཞིག་་་་་
བརྒྱུད་ གཏོང་བྱ་ བཞིན་ ཡོད་ ལ་ གཙོ་ བོ་ འདོད་ སྤྱོད་ ཀྱི་ སྐོར་རེད།
ངས་དེ་ལ་ཁ་སྣོན་ཞིག་བྱས་ནས“བོད་མི་ལད་པོའི་དོར་མ་ཕུད་པ”
ཞེས་པའི་ལེ་ཚན་ཞིག་གླེང་འདོད་ཅིང༌། གཙོ་བོ་བོད་ཀྱི་རྐྱལ་སྟོང་
དང་ལད་པོའི་སྐོར་ཚོགས་ཀྱི་རྩོམ་པ་པོ་ཡིན་པར་ཁས་འཆེ་བའི་མི་སྣ་
དེ་དག་གི་མཛད་པ་ཐེར་འདོན་བྱ་རྒྱུ་ལས་དོན་གཞན་མེད། ཁོ་ཚོ་
རིགས་ན་ཚར་འདུག །
དེ་ཡང་ཉེ་བའི་དུས་སུ་ཀི་ལུང་པའི་ཁའ་ལ་སི་བརྙན་འཕྲིན་
ཁང་གིས “དྲང་གཏམ་སྨྲ་བའི་ལེ་ཚན” ཞེས་ པའི་བརྙན་འཕྲིན་་་་
བརྒྱུད་གཏོང་གི་ལེ་ཚན་ཞིག་ཚོད་ལྟས་ཚུལ་དུ་སྤེལ་བ་ལམ་ལྷོངས་མ་
བྱུང༌། ལེ་ཚན་དུ་ཞུགས་པའི་མི་ལ་ཚན་རིག་གི་བརྟག་ཆས་བཀོལ་
ནས་མི་དེའི་རྫུན་གཏམ་ཡིན་མིན་ལ་ཉེན་བརྡ་ཐོན་དུ་བཅུག གལ་
ཏེ་ལེ་ཚན་གྱི་བཀོད་བསྒྲིག་བཞིན་རང་མཚང་དང་འབྲེལ་བའི་དྲི་བ་
ཁག་ཉེར་གཅིག་ལ་ལན་དྲང་མོ་བཏབ་ཚེ་དགའ་རྟགས་ལ་ཨ་སྒོར་ཁྲི་
ལྔ་ལེན་ཐུབ། ཡིན་ཡང་ད་རག་བར་དུ་མི་གཅིག་གིས་ཀྱང་དགའ་
རྟགས་དེ་ལེན་མ་ཐུབ། རྒྱུ་མཚན་ཅི་རེད། དེ་ནི་མི་གྲངས་རྩི་རྩི་
གྲངས་མེད་ཀྱི་ཁྲོད་དུ་དྲང་གཏམ་སྨྲ་མཁན་ཧ་ཅང་དཀོན་པ་ར་སྤྲོད་
བྱས་ཡོད་ལ། དེ་བཞིན་བོད་ཀྱི་ན་གཞོན་རྩོམ་འབྲི་བའི་ཁྲོད་དུ་ཁ་
དོན་ གཉིས་ མཚུངས་ཀྱི་སྐྱེས་བུ་དམ་པ་ཅི་ཙམ་ཡོད། མིག་སྔའི་
- 44 -



བདག་གིས་རིག་གནས་ཀུན་སྤྱོད་ནས་བཤད་པ།
གནས་ཚུལ་ལ་བལྟས་ན། ན་གཞོན་ཚོའི་ཁྲོད་དུ་ཅི་ཡང་ཅུང་མཁན་
མི་འདུག དཔེར་ན་དུས་རབས་གོང་མའི་ལོ་རབས་བདུན་ཅུ་དང་
བརྒྱད་ཅུའི་ནང་བྱོན་པའི་བོད་ཀྱི་ཤེས་ལྡན་པ་རྒན་གྲས་ཚོས་རང་
རིགས་ལ་ཞབས་ཏོག་ཞུས་པའི་སྐོར་ལ་ནན་ཏན་ཙམ་གཟིགས་དང༌།
གནས་ལུགས་རེ་ཤེས་མི་འོང་ངམ།
གསུམ།
མི་ རིགས་ ཤིག་ གི་ རང་ གཤིས་ ཇི་ ལྟར་ མངོན་ དགོས་ ཞེ་ ན།
རང་གཤིས་ཀྱི་གྲུབ་སྟངས་ལ་ཟེར་བ་ཡིན། དེ་ལ་བཅོས་རྒྱུ་ཅི་ཡང་
མེད། འོན་ཀྱང་ཤེས་ལྡན་དུས་རབས་ཀྱི་སྤྱོད་ལམ་ནི་ང་ཚོས་སློབ་
གསོའི་གོམས་གཤིས་ནས་རྙེད་དགོས་པ་རེད། བོད་ལ་ད་དུང་
གོམས་གཤིས་དེ་ཆགས་པར་དུས་ཚོད་རིང་བོ་འགྲོ་དགོས་པར་གདོན་
མི་ཟ། ང་ཚོས་རང་གི་འགྲོ་འདུག་སྤྱོད་ལམ་ལ་འགན་འཁུར་བ་ནི་
རྗེས་ལུས་ཀྱི་མི་རིགས་འདི་ལ་འགན་ཁུར་བའམ་ཤ་ཚ་བ་དང་གཉིས་
སུ་མེད་དེ། ཀུན་སྤྱོད་བཟང་བོ་ནི་རང་གི་རྒྱུན་ཡིན་ལ་རྗེས་ལུས་མི་
རིགས་འདིའི་བརྒྱན་དུ་འགྱུར་ཡང་ཆོག སྣང་བ་བན་བུན་གྱི་ངང་
དུ་ཉི་མ་འཁྱོལ་ཐབས་ཀྱི་ལྟ་བ་དེ་ནི་རང་རེས་ན་གཞོན་རྐྱལ་སྟོང་དག་
གི་གསར་བརྗེ་ཡིན་པ་འདྲ། ན་གཞོན་ཚོ་ནི་ཉིན་གུང་གི་ཉི་མ་་
དམར་པོ་བཞིན་མི་ཚེའི་མཚར་སྡུག་གི་དུས་སྐབས་རེད། དེ་ལ་འོད་
སྣང་གི་གཟི་དཔལ་མ་ལྡན་ན་རེ་བའི་དྲོད་སྐྱིད་ནི་དེ་བས་ཀྱང་ངོ།
- 45 -



，
་
་
རྨ་ཆུའི་བསམ་གཏན་གྱི་རྩོམ་བཏུས • དཔྱད་རྩོམ། །
ཁྱེད་ཅག་སློབ་མ་ཚོས་རང་གི་ན་ཚོད་ཀྱི་མེ་ཏོག་ཆང་དུ་མི་བངས་པར་
ཐུགས་རྗེ་མི་ཆེའམ། དེ་ཡང་རྒྱ་ནག་གི་ལེགས་བཤད་ཅིག་ལ“ན་
གཞོན་ཚོའི་སྐྱེས་སྟོབས་ནི་མེས་རྒྱལ་གྱི་སྐྱེས་སྟོབས་ཡིན་ཞིང༌། ན་
གཞོན་ཚོའི་བློ་གྲོས་ནི་མེས་རྒྱལ་གྱི་བློ་གྲོས་ཡིན”ཞེས་པ་ནང་ལྟར་གོ་
བ་ཡང་དག་ལེན་དགོས་པ་རེད། ན་གཞོན་ཚོས་རང་ཉིད་རྗེས་ལུས་
ཡིན་པ་བརྗེད་འདུག དེ་ནི་གནད་འགག་གཙོ་བོར་གྱུར་བའི་ནད་
རོ་ཞིག་རེད། ངེས་པར་དུ་གསོ་བཅོས་གང་བཟང་ཞིག་བྱ་དགོས་
པའི་ཚད་དུ་བསྐྱལ་འདུག སྐད་ཆ་འདི་ནི་རང་གི་ཚོར་བ་ཙམ་ལ་
བརྟེན་ནས་བཤད་པ་ཡིན།
དམིགས་འབེན་ཞིག་འཛུགས་པ་ནི་མདའ་བ་གང་དེའི་དམ་
བཅའ་ལྟ་བུ་ཡིན་ལ། གང་ཞིག་ལ་ཕྱོགས་སུ་མ་ཆད་པའི་སློབ་སྦྱོང་
དང་བླང་དོར་བྱ་རྒྱུ་ནི་སྐྱེས་བུ་དམ་པའི་ལྟ་སྤྱོད་ཡིན་པས་གསར་བརྗེ་
བ་ཀུན་ལ་དད་འདུན་བྱ་དགོས། དེ་ནི་དཔེ་སྟོན་གྱི་བྱིན་རླབས་
རེད། ལད་ཟློས་ནི་མྱི་ཡིན་པའི་ལས་ཀ་བྱེད་སྟངས་རབ་འབྱམས་སུ་
འགྱུར་བའི་གོམས་གཤིས་སོ།
གང་ནི་རླབས་ཆེན་གྱི་མི་སྣ་ཞིག་ཡིན་ན་མི་རིགས་དང༌ ཤ་་་
མདོག་ལ་མ་ལྟོས་པར་སྐྱེས་བུ་དམ་པ་གང་ཡིན་གྱི་དྲང་ངེས་མཛད་
འཕྲིན་དང༌། བདེན་ངེས་མངོན་གྱུར་གྱི་གྲུབ་འབྲས་ལ་བརྩི་མཐོང་
བྱ་དགོས། དཔེར་ན་བདག་གིས་རྒྱ་ནག་གི་སྒྱུ་རྩལ་བ་སྐུ་ཞབས་ཀྲོ་
པིན་ཧྲན་གྱི་ཟུར་རིས་ཤིག་བྲིས་མྱོང་། དེ་ལ་བོད་མི་ཞིག་གིས་དྲ་
- 46 -



བདག་གིས་རིག་གནས་ཀུན་སྤྱོད་ནས་བཤད་པ།
ལམ་དུ་འདི་ལྟར་སྐད་བཞག་འདུག “དེ་རིག་ན་སྙིང་ལངས་གི”
ཞེས་བཀོད་འདུག ངས་དེ་ལ་བདེ་ཐང་གི་དཔེ་ཁྲིད་ཅིག་བྱ་ཡང་
འདོད། སྙིང་ལང་དགོས་པ་མ་རེད། བདེ་ཐང་ནི་དོ་གལ་ཤིན་ཏུ་
ཆེ་བ་ཞིག་རེད་ཨང་། རང་ལ་དབང་བའི་དབུགས་རྒྱུ་ལྷོད་ལྷོད་དུ་
གཏོང་རོགས། སློབ་སྦྱོང་ཡག་པོ་བྱོས། སྣང་བ་ལག་ཆགས་མི་
འདུག་་ ཕྱོགས་རིས་ནི་ནད་ཅིག་རེད། སྐྱེས་བུ་དམ་པ་ཚོས“ང་
ཚོས་དྲང་བདེན་གྱི་ལམ་ནས་རྩོད་སྒྲུབ་བྱ་དགོས་པ་ལས། ཕྱོགས་
རིས་ཀྱི་ལས་ཀ་དེ་བློ་གྲོས་ཅན་གྱིས་དང་ལེན་མི་བྱ”ཞེས་གསུངས་
ཡོད་པ་རེད། དེ་བཞིན་བོད་ཡིག་གི་དྲ་བའི་ཕན་ཚུན་ཁ་འཛིང་
ལས་ཡོན་ཏན་པར་རློམ་པའི་རང་རེའི་ན་གཞོན་རྣམས་ད་དུང་རང་
གི་ཤེས་རབ་དང་། བསམ་བློ། གོམས་པའི་ཉམས་མྱོང་། ཁྱིམ་
ཚང་དང་བུ་ཕྲུག གོང་རིམ་དང་གཞི་རིམ། དབུལ་ཕྱུག་སོགས་
གང་ཐད་ནས་རིག་པ་ལག་མ་ཆགས་པ་ཤེས་ཐུབ། དེ་བཞིན་གནས་
སྐབས་ཀྱི་བློ་ཁའི་དེངས་རུབ་ལ་ཞུགས་ནས་སྐད་ཆ་ལབ་ཀྱིན་ཡོད།
དགེ་ལྡན་ལེགས་བཤད་ལས“བླུན་པོ་ཆགས་སྡང་གོམས་པ་ཡིས། །
ཀུན་དང་འཁོན་པ་ངང་གིས་འཐོབ། །དུག་སྦྲུལ་གདུག་པའི་གཟུགས་
མཐོང་ན། །སྐྱེ་བོ་མཐའ་དག་བྲོས་ལ་ལྟོས། །” ཞེས་པ་བཞིན་རང་
གི་ནད་ལ་ ཐོག་མར་ཞིབ་རྒྱུས་ ཤིག་ལེན་དགོས་ཤིང་། གསེར་ལྟ་
བུའི་བདེན་ངེས་དང་གནས་ལུགས་ཤེས་དགོས་ཤིང་རྟོགས་ཀྱང་་་་
དགོས།
- 47 -



རྨ་ཆུའི་བསམ་གཏན་གྱི་རྩོམ་བཏུས • དཔྱད་རྩོམ།
དེ་ཡང་འབྲུག་པ་ཀུན་ལེགས་ཀྱིས “གསོལ་ལོ་མཆོད་དོ་རང་
སེམས་ཀྱི་གནས་ལུགས་མཆོད། །ཐུགས་ཀྱི་རྡོ་རྗེ་ཐོབ་པར་བྱིན་གྱིས་
བརློབས། །” ཞེས་པ་བཞིན་སྲིད་པའི་གནས་ལུགས་རྟོགས་རྒྱུ་ནི་
གལ་ཤིན་ཏུ་ཆེ། དེ་ནི་ཡོན་ཏན་ལས་ཀྱང་ཡོན་ཏན་རེད། དེ་ཡང་སྤྱི་
ཚོགས་རིག་པ་བས“གསར་བརྗེ་མེད་པའི་མི་རིགས་ནི་ཡར་རྒྱས་མེད་
་པའི་མི་རིགས་ཤིག་ཏུ་གཏན་འཁེལ་ཟིན” ཞེས་པ་བཞིན། བོད་
ཀྱིས་དུས་རབས་ཉེར་གཅིག་པར་ལོ་རྒྱུས་གསར་བ་གང་དག་འབྲི་རྩིས་
ཡོད། བོད་མི་གང་ཡིན་ཞིག་ལ་འདིའི་ཕྱོགས་ན་འགན་ཁུར་ཡོད།
སྐུ་ཞབས་བྱང་སྐར་གྱིས“ཡོད་ཚད་རང་ཉིད་ནས་འགོ་རྩོམ་དགོས”
ཞེས་པ་ནི་བདེན་པ་རེད། གལ་ཏེ་རང་ཉིད་བསྡད་ནས་གཞན་ཞིག་
གི་དངོས་གྲུབ་ལ་ བསྒུག་ན་ད་དུང་དུས་རབས་ཤིག་བན་བུན་དུ་་་
འདས་པར་ཐེ་ཚོམ་ཅི་ཡང་ཟ་མི་དགོས་ཏེ། རྩོམ་ཡིག་འབྲི་བ་ལས་
གཞན་ད་དུང་སྤྱི་ཚོགས་དངོས་ལ་ཟབ་ཞུགས་བྱས་ནས་ལས་ཀ་གང་
མང་ཞིག་དང་ལེན་བྱ་དགོས་ཤིང་། མི་རིགས་ལ་ཞབས་ཏོག་ཅི་
ནུས་སྒྲུབ་པ། དེ་ནི་ལག་ལེན་ཁྲོད་ནས་ཤེས་རབ་རྙེད་པའི་དོན་ལ་
འཇུག
བཞི།
བོད་ཀྱི་ཤེས་ཡོན་རིན་ཐང་གི་ངོས་འཛིན་ལྟ་བ་ཧ་ཅང་རྗེས་
ལུས་ཡིན། ལྷག་པར་ལྟོ་སྐྱ་གོས་ཧྲུལ་གྱི་སློབ་གསོ་ནི་མདུན་ལམ་
– 48
—



བདག་གིས་རིག་གནས་ཀུན་སྤྱོད་ནས་བཤད་པ།
མེད་པ་ལྟ་བུར་སྒྲོག་གི་འདུག རྒྱབ་རྩ་མེད་པའི་རང་སྦྱོང་བ་ནི་
དེད་དཔོན་མེད་པའི་གཟིངས་དང་འདྲ་བར་བཤད་ཀྱང་། ངས་
བལྟས་ན་དེ་འདྲ་མ་རེད། མདུན་ལམ་ནི་རང་ཉིད་ཀྱིས་ གསར་
བཏོད་བྱ་དགོས་པ་ཞིག་རེད། དཔོན་པོའི་བུ་ཕྲུག་ལ་ལག་རྟགས་
རྫུན་མ་མང་བ། རྒྱུགས་ཚད་རྐུ་བཤུ་མཁན་ལ་སྐར་གྲངས་མཐོ་བ། །
དེ་དག་ནི་སློབ་གྲྭའི་སློབ་གསོའི་སྐོར་ནས་བཤད་ཆོག་གི་
བརྟག་དཔྱད་ལ་ཞུགས་ན་བོད་མི་སྤྱིའི་ཡིག་རྨོངས་པའི་བརྒྱ་ཆ་
བདུན་ཅུ་ ཟིན་ ཡོད་ ཅིང༌། སྐད་ གཉིས་ སྨྲ་ བ་ བརྒྱ་ཆ་ བཅུ་ ཙམ།
རྒྱུན་ ལྡན་ གྱི་བོད་ཡིག་ཚགས་དེབ་ཀློག་མཁན་བརྒྱ་ཆ་ ཉི་ ཤུ་ཙམ།
“རྒྱལ་ སྤྱིའི་ གསར་ འགྱུར” ལ་ དོ་ སྣང༌ བྱ་ མཁན་ དེ་ བས་ དཀོན།
གཞི་རིམ་གྱི་ཞང་དཔོན་ཞིག་གིས་རྨང་གཞིའི་སློབ་གསོའི་འཚོགས་
འདུར་ཞུགས་ནས་གཏམ་འདི་འདྲ་ཞིག་བཤད “ང་ཚོས་སྤྱི་ཚོགས་ལ་
སྤྱོད་སྒོ་ཡོད་པའི་མི་སྣ་གསོ་སྐྱོང་བྱ་དགོས”ཟེར། །
དོན་ལ་ཁོས་རང་ཉིད་ཞུགས་ཡོད་པའི་འཚོགས་འདུའི་ལས་ཀ་
གཙོ་བོ་རྨོ་འདེབས་ཡིན་པ་མ་མཁྱེན་པར་ སྟོན་ལོ་སྡུད་པའི་ཞིམ་་་
མངར་གླེང་བཞིན་འདུག །
གནས་ཚུལ་དེ་ནི་ཤེས་ལྡན་པར་རློམ་པའི་སྡེ་ནས་བྱུང་བ་རེད།
མེ་ལུམ་ཟ་བའི་ས་དང་། ཝུ་ཆང་འཐུང་བའི་ས། ཉི་མར་སྤོ་བའི་
ས་ན་བོད་ཀྱི་མདུན་ལམ་གླེང་མཁན་གང་མང་ཞིག་ཡོད། དེ་ནི་ཁ་
བརྡའི་ཆེད་དུ་རེད་མ་གཏོགས་མི་རིགས་ཀྱི་ཆེད་དུ་མ་རེད། ང་
— 49 -



... .：. ：་:， ཐ་•。་, *，..
་
་
་་",་，་;，
：་，་།
རྨ་ཆུའི་བསམ་གཏན་གྱི་རྩོམ་བཏུས དཔྱད་རྩོམ།
རང་ཆུང་བའི་དུས་སུ་ཕ་ལགས་ཀྱིས“ཁྲོམ་པའི་ནང་གི་སྦལ་བ”ཞེས་
པའི་བྱིས་སྒྲུང་དེ་བཤད་མྱོང་བ་དྲན་བྱུང༌། ཁ་སང་འབྲོག་པ་ཀུན་
དགའ་ ལ་ བདག་ གིས་ བྱིས་ སྒྲུང་ དེ་ ཐེངས་ ཤིག་ བཤད་ པ་ ཡིན།
འབྲོག་པ་དེ་ལོ་ན་དྲུག་ཅུར་སོན་ཡོད་ལ་ཁོས་བདག་ལ“སྐྱལ་བ་མ་
བཏགས་པར་རྨ་ཆུར་ སྟོང་སྐྱལ་རྒྱག་ཨེ་ཐུབ” ཟེར། བདག་གིས
“མི་ཐུབ” ཅེས་ལན་བཏབ་པ་ཡིན། གནས་ལུགས་ཤིག་གི་བར་
གསེང་ན་རང་དང་མི་འཚམ་པའི་གནས་ལུགས་གང་མང་ཞིག་ཡོད་ལ།
དེ་ཡང་བདེན་པར་མ་ངེས་ཞེས་བཤད་ན་མི་འབྱོར་ལ། བདེན་པ་
རེད་ཅེས་ཁས་ལེན་པ་ཡང་ནོར་འཁྲུལ་རེད། གང་ལྟར་ཁོ་ཚོ་གསོན་
ནས་དུས་ཚོད་རིང་ཙམ་ཕྱིན་སོང་། མཐའ་ཡས་རྒྱ་མཚོ་བརྒལ་མ་
མྱོང་བ་ཡང་བདེན་པར་འདུག མི་ཚེ་གང་བོར་རྨ་ཆུ་ལས་གཞན་
པའི་ཆུ་ཆེན་ཅི་ཡང་མ་མཐོང་བ་གང་མང་རེད། ཁོ་ཚོས་འཕངས་
པའི་སྒྲུབ་བྱེད་དེ་ནི་གནའ་རྫས་ཤིག་རེད། ངས་བོད་ཀྱི་གོ་ཁའི་
རྒན་གཏམ་ལ་བརྩི་བཀུར་དོག་ཙམ་ཞུ་དགོས་བྱུང་སོང་། །
བདག་གི་ཕ་སྤུན་སྐལ་བཟང་《ད་ལྟ་རྒྱལ་ཁོངས་ཨོ་སི་ཁྲུ་ལི་ཡ་
ཡིན》ལ་དགེ་སློང་བློ་གྲོས་ཟེར་བས“ཁྱེད་རང་ཕྱི་སོར་འཁྱམས་ནས་
མི་ལོ་བཅུ་དྲུག་ཕྱིན་འདུག སྐྱབས་འགྲོ་རྒྱུད་ནས་འབོར་མི་ཉན།
ལྷག་ཏུ་ཆོས་ལུགས་གཞན་ལ་ལྟ་མི་ཉན”ཞེས་སྙིང་གཏམ་བཤད་ཀྱིན་
འདུག ཁ་ཏ་དེ་ནི་ལུང་བའི་སྐད་ཆ་རེད། བོད་ལ་གནད་དོན་
ཚབས་ཆེན་ཞིག་ཡོད་པ་ནི་ཕྱི་རོལ་གྱི་འཇིག་རྟེན་ལ་བལྟ་མི་ཕོད་པ་དེ་
– 50 -



hཀའ
ཡ
མ་ཝg#
2:57:: .:. ***
:: 1
.
zy:.a
sgp:: ཏཏྟཾ ༨
འ
་བpནག་ཝས
=3zsa་ ་ནསྨཙམཁསྨy:. ''ལཟe; ཀུ དཀ|
བདག་གིས་རིག་གནས་ཀུན་སྤྱོད་ནས་བཤད་པ།
རེད། སྐྱབས་འགྲོ་ཞེས་པ་དེ་ནི་བོད་རྒྱུད་ནང་བསྟན་ཆོས་ལུགས་ཀྱི་
ཡང་ཏིག་ལྟ་བ་རེད། ངས་དགེ་སློང་བློ་གྲོས་ཀྱི་བསམ་པ་རྣམ་དག་
མ་རེད་ཟེར་མི་ཕོད་ལ། དེ་ཡང«ཁྱད་པར་འཕགས་བསྟོད»དང
《ལྷ་ལས་ཕུལ་བྱུང》སོགས་ལ་གཟིགས་ནའང་ངེས་ཤེས་ཕྲན་ཚེག་རེ་
དྲོངས་མི་འོང་ངམ། གཞན་ལ་ལྟ་བའི་སྤོབས་པ་ཙམ་ཡང་མེད་ན་
མཇུག་འབྲས་ངན་པ་གང་འདྲ་འབྱུང་སྲིད་རྒྱུ་རེད། ང་ཚོས་རང་
ཉིད་ལ་གསར་དུ་ཡིད་ཆེས་རྙེད་དགོས་སོ། །
༢༠༠༧ལོའི་ཟླ༦པའི་ནང་ལ་མ་ཟིན་བཏབ།
- 51 -



རྨ་ཆུའི་བསམ་གཏན་གྱི་རྩོམ་བཏུས • དཔྱད་རྩོམ།
བདག་གིས་ཕྱོགས་ཞེན་གླེང་བ།
བདག་གིས་མིག་ཁ་ཕྱེས་བ་ནས་ཁྱིམ་ཚང་གི་སྒོ་ར་དང་སྒོ་ཁྱི།
སྒོ་ཟོག ཕ་མ་སྤུན་མཆེད། ང་ཟེར་བའི་ ཐ་སྙད་དེ་ཡང་ཤེས།
དུས་དེ་ནས་བཟུང་བདག་གིས་ཁྱེད་ལ་རྒྱལ་ཁབ་དང་མི་རིགས་ཞེས་
པ་གླེང་ཞིང་། བདག་ཅག་གི་སྟོན་པ་ཡང་གླེང་བ་ཡིན་ལ། རང་
རང་གི་འདོད་མོས་ལས་བགོས་པའི་དད་པ་དང་དག་སྣང་གི་ཆོས་
ལུགས་ཤིག་ཀྱང་གླེང་ཞིང་། དེ་ལས་སྐྱེན་པའི་རྒྱ་ཁྱབ་ཀྱི་བདེན་
ངེས་ཤིག་ཀྱང་སྒྲུབ་གང་ཐུབ་བྱེད་པ་ནི་རང་གི་ཤི་གསོན་ལ་འབྲེལ་བ་
ཡོད་པ་ནང་བཞིན་སེད་མོ་དང་ཕྲེང་བ་བརྡར་བ་མཚམས་མ་ཆད་པ་
ལྟ་བུའོ། །
ཁྱེད་ཀྱིས་དེ་ནི་མི་སྒེར་གྱི་བདེ་ཐང་ལྟ་བ་ཡིན་ལ། དོན་སྙིང་
དེ་ནི་རིན་ཐང་ཅན་དུ་སྒྲོག་ཀྱང་ཆོག་ཟེར། དོན་ལ་དེ་ནི་ཉིད་ཀྱི་སྐྱེ་
ས་ཆད་ཁོངས་ལས་སྤྲད་པའི་འགན་བཞག་ཅིག་ཡིན་ཞིང༌། འགན་
ཁུར་ དེ་ ནི་ རང་ ཉིད་ ཀྱི་ སྐུ་ ལོ་ བཞིན་ མུ་ མཐུད་ དུ་ སྐྱེ་ བཞིན་ཡོད།
རང་ཉིད་ངོ་མ་ཞིག་ཡོད་ན་སྙིང་ཡང་རྗེ། འཛམ་གླིང་གི་ས་བཀྲ་
ལས་རྒྱལ་མཚམས་བཅད་པའི་བགོ་བཤའ་དང་ཐོབ་སྐལ། གཡུལ་
ས་དང་བཙན་རྫོང་དག་མཐོང་དུས་ཡིན་ངེས་པ་གཏན་དུ་ཁེལ་བའི་
- 52 -



བདག་གིས་ཕྱོགས་ཞེན་གླེང་བ།
ང་རྒྱལ་ཞིག་དང་། བདག་གི་ས་ཁོངས་ཀྱི་གནས་བབ་དང་འཛམ་
གླིང་ལ་བཤམས་ཆོག་པའི་རང་གི་འགྲེལ་བཤད་དང་འཚམ་པའི་རྒྱལ་
དར་དེ་ཡང་ཁྱེད་ལ་འགྲེམ་སྟོན་བྱ་ངེས་ ཤིང༌། བདག་གི་རྒྱལ་་་
དམངས་དཔལ་འབྱོར་དང་དམག་ཤུགས་བར་གྱི་འགལ་འཛོལ་ཡང་
གནས་ལུགས་ ཅན་དུ་སྒྲུབ་ཀྱང་སྲིད། དེ་ནི་འཇིག་རྟེན་པ་དང་
འཇིག་རྟེན་བཅུད་ཀྱི་ཆོས་ཉིད་ཅིག་ཏུ་བཤད་པ་བདེན་ཆོག་ལ་བདེན་
ཡང་ཟེར། ང་ཚོས་དེ་ལ་ཚད་མ་ཟེར། ཚད་མ་དེ་ནི་རྒྱལ་ཕམ་གྱི་
ཐག་གཅོད་བཞིན་ཡོད་ཅིང་། ཁྱོད་ཤི་ང་གསོན་གྱི་ཁ་དཔེ་དེ་ནི་
ཆབ་སྲིད་ཅེས་པའི་སྤྱི་སྡོམ་ལྟ་བུ་རེད། གཡོ་སྒྱུ་སུ་ལ་ཆེ་ན་རྒྱལ་ཁ་
ཡོད་ཅིང་། རྡུལ་རྡེལ་བཟོ་དགོས་ པའི་གནས་ལུགས་ ཀྱང་བདག་
ཅེས་པའི་ཁྱིམ་ར་དང་སྒོ་ཁྱི་བཙན་པས་ཆེད་དུ་མ་ཡིན་ནམ། དེ་ནི་
མིག་རྒྱང་ཧ་ཅང་ཐུང་བའི་བཅོས་ཀ་ཞིག་རེད། ནམ་ཞིག་གཏེ་བོ་
དེས་མཉམ་ཤི་རྒྱག་རྒྱུའི་གྲབས་མི་ཤོམ་མམ། དེ་ཉིད་བདེ་འཇགས་
ཀྱི་ཆེད་དུ་འགྲོ་འམ། ཡང་ན་དེ་བས་སྡིག་ཉེས་ཤིག་གི་རྩ་བ་དང་རྩེ་
མོ་མཐོང་རྒྱུ་གཞན་མེད་པས་ང་ཚོས་མཛེས་སྡུག་གི་ཕ་ཡུལ་ན་མི་་
སེམས་མཐུན་པའི་གནའ་གཏམ་ཞིག་ཡོད་ཅེས་སུ་ལ་བཤད་རྒྱུ།
ང་རང་ཐང་ཆད་ནས་རང་ལ་དབང་བའི་བསམ་གཞིགས་་་་་
གནམ་དེངས་པ་རེ་བྱེད་དུས། གནམ་འོག་གི་མུན་པ་ཁོ་ན་ཡིད་ལ་
འཆར་གྱིན་འདུག ཁྱེད་ཀྱིས་ཡིད་ལ་གཟུང་དང༌། ངའི་མི་དང་
ངའི་རྒྱལ་ཁོངས་ནི་འབྲེལ་སྒྲ་གྲུབ་བྱེད་ཀྱི་ཡི་གེའི་ཡ་ཐོག་གམ་བོད་ཀྱི་
- 53 -



རྨ་ཆུའི་བསམ་གཏན་གྱི་རྩོམ་བཏུས • དཔྱད་རྩོམ།
རྣམ་དབྱེ་དྲུག་པའི་རྒྱུ་འབྲས་ཡིན་ལ། རྒྱུ་འབྲས་འདི་ལ་བརྟེན་ནས་
རིག་པ་ཅུང་ཟད་གཡེལ་ན་ང་ཚོའི་ཡི་གེ་ཡང་གཤིས་ཀའི་བྲན་གཡོག་
ནས་ཡོངས་ སུ་བཅིངས་འགྲོལ་བྱས་ མེད་ པ་ ཅི་ ལ་ མི་ ཤེས། མིས་
རིགས་སོ་སོས་ལོ་ངོ་སྟོང་ཕྲག་དུ་མར་རང་ཉིད་དང་ཆེས་ཁ་ཐག་ཉེ་
བའི་སྣོད་ཀྱི་ཁོར་ཡུག་ཅིག་བཟོ་སྐྲུན་བྱས་ཤིང་། མིང་དང་ཚིག་གི་
གཞིས་ཀ་ཡང་དེ་བཞིན་སྲ་བརྟན་དུ་བརྩེགས་ཤིང༌། དེ་ལ་སྟེང་
འོག་ལྷ་ཀླུ་གཉན་གསུམ་གྱིས་ཀྱང་བདེན་པའི་དཔང་སྟེར་དགོས་བྱུང་།
རྩྭ་མགོ་ཉལ་ཕྱོགས་དང་རླུང་གི་གཡུག་ཕྱོགས་ལ་གྲོས་ཁ་སྡུར་དགོས་
སམ། དེ་ནི་རང་བྱུང་ཁམས་ཆེན་མོ་ལ་དབང་བས་སོ་ཞེས་མགོ་བོ་
རུམ་དུ་བཅུག་ནས་གཉིད་རྐྱང་བྱེད་པ་ལས་ཐབས་གཞན་ཡོད་དམ།
མིའི་རིགས་ཀྱིས་ནམ་ཡང་རང་བྱུང་ཁམས་ཆེན་མོའི་ཁ་ངོ་འཚོ་དགོས་
པ་རེད། དེ་ནི་བསམ་བློའི་འཁྱེར་སོ་དང་འབྲེལ་བའི་ལྟེ་ཐག་རེད།
རང་ཉིད་དང་བཅས་པ་ནི་འགྲེལ་བཤད་མེད་པའི “ རང་བྱུང་ཁམས་
ཆེན་མོའི་ཐོན་རྫས་རེད”ཅེས་བཤད་ནའང་འགལ་བ་ཅི་ཡང་མེད།
དེ་འདྲ་ཞིག་མིན་ཚེ་ང་ཚོས་ཡ་ཐོག་གི་བསྐལ་བའི་འཁྲབ་ཚན་
ཞིག་གསར་དུ་བཞེང་དགོས་པ་མ་ཡིན་ནམ། དེ་ནི་ལས་ཀ་རེད་མ་
གཏོགས་བསམ་ཤེས་པ་མ་རེད། ང་ཚོ་མུ་མཐུད་དུ་གནས་ངེས་མེད་
ལ་འཁྱམས་ནས་འགུལ་སྐྱོད་བྱེད་ཀྱིན་ཡོད། དེ་ནི་ཚེ་སྲོག་གིས་སྤྲད་
པའི་ལས་འགན་ཡིན་པ་རེད། ང་ཚོར་ཁེར་རྐྱང་གི་འདུ་ཤེས་ཤིག་
ཀྱང་ཡོད་ངེས། ང་ཚོའི་རང་ཉིད་ཀྱི་རྩ་བ་མི་ཤེས། ང་ཚོའི་རང་
ཁ 54 -



བདག་གིས་ཕྱོགས་ཞེན་གླེང་བ།
ཉིད་ཀྱི་བདག་པོ་ངོ་མ་མི་ཤེས་ཏེ། ང་ཚོའི་ཤེས་དཔྱོད་ཉག་ཕྲ་ཞིང་
གུ་དོག་པ། དོན་དམ་ང་ཚོའི་ཆེད་དུ་སུ་དང་གང་ཞིག་བྱོན་ཡོད།
དོན་དུ་མི་ཡིན་ལ་ཚང་མ་མི་རེད། མིའི་ཀླད་ཆེན་ནི་འཇིག་
རྟེན་གཅིག་རེད། མིའི་ཀླད་ཆེན་ནི་འཇིག་རྟེན་གང་མང་ཞིག་རེད་
ཟེར་ཡང་སྲིད། དེ་ནི་ནོར་འཁྲུལ་ཞིག་རེད། འཇིག་རྟེན་གཅིག་
རེད། ང་ཚོའི་ས་རིལ་མོ་འདི་ཙམ་རེད། མི་ཚོས་ཁ་མང་ཕྱོགས་དང་
ཉུང་ཕྱོགས་ཀྱི་ཤེད་ལ་ཞུགས་ནས་བདེན་རྫུན་གྱི་ཁྲུན་ཐག་གཅོད་པ་
ནི་ཆེས་སྡུག་ཐུག་གི་བྱེད་ཐབས་ཤིག་རེད། རང་ཉིད་ཀྱང་རྐང་རྒྱུག་
པ་ཚོའི་ཕྱི་རྔ་ན་དབུགས་ཧལ་ཧལ་དུ་མདུར་གྱིན་འདུག མི་ནི་འུར་
དུ་འཕྱན་པར་དགའ་ལ་འུར་དུ་འཆི་བར་ཡང་དགའ། དེ་ནི་རང་
ཉིད་ རང་ཉིད་དུ་མ་ཤེས་པའི་གནད་དོན་ཡིན་ལ་མིའི་སྐད་ཆ་ལ་་
བརྟེན་ནས་ཅི་ཡང་མ་ཤེས་པའི་མཚོན་དོན་ཡང་འདི་ལ་ཐུག་ཡོད། །
རིག་པ་ནི་རྐང་ལག་ལྟ་བུ་རེད། སྐབས་འདིར་ངས་གཤོག་པ་
ཡོད་མི་སྲིད་ཟེར་རྒྱུ། རིག་པ་ནི་གཤོག་པ་རེད་ཟེར། འོ་ན་ངས་
རྐང་བ་ཡོད་མི་སྲིད་ཟེར་རྒྱུ། དེ་ནི་བདེན་ངེས་ཀྱི་ཆེད་དུ་བཤད་པ་
མ་ཡིན་པར་སྐད་ཆའི་ཆེད་དུ་བཤད་པ་རེད་ཟེར་ན་ཚད་མའོ་ཞེས་
རྫོགས་ཚིག་བཀོད་ན་ཅི་བྱ།
རང་རེས་རང་ཉིད་ཀྱི་ཕུང་བོའི་རྩ་རྒྱུས་བཞིན་འཇིག་རྟེན་ཆུང་
བ་ སྐོར་ ཞིག་ གསར་ སྐྲུན་བྱས་ ཤིང༌། འགྲོ་ བ་ དང༌། སྡོད་ པ།
གནས་ནས་འཚོ་བར་སྒྲུབ་གང་ཐུབ་བྱེད། དེ་ནི་མིས་ རིགས་ཀྱི་
- 55 -



རྨ་ཆུའི་བསམ་གཏན་གྱི་རྩོམ་བཏུས • དཔྱད་རྩོམ།
གནས་ཚང་གཉིས་པ་འཚོལ་སྟངས་ཤིག་རེད། རྣམ་ཤེས་ནི་དབང་
བོ་ལྔའི་ཞབས་ཏོག་པ་རེད།
འཇིག་རྟེན་བརྡ་དག་ལས“ཐོབ་ཐང”གི་ཐ་སྙད་འདི་ལས་ང་
ཚོས་ཅི་ཞིག་ཤེས་ཐུབ། “ ཐོབ་ཐང”གི་ལས་གཞི་འདི་ལས་ང་ཚོས་
རང་ཉིད་དང་འཚམ་པའི་མངའ་ཐང་ཞིག་མཐོང་ཐུབ་ཅིང་། དེ་ནི་
རང་རེས་མི་སྐྱེས་བླངས་པའི་ལས་ཀ་ཡིན་ཞིང༌། སྐབས་དེར་ཚེ་
སྲོག་ནི་ཨང་གཉིས་པ་རེད། གནད་དོན་དེ་ནི་མིའི་རིགས་ཀྱི་གླེན་
རྟགས་ཁ་ཚ་དགོས་གཏུག་མ་རེད། ཁ་ཚ་དགོས་གཏུག་མ་འདི་ནི་
ལོ་རྒྱུས་སུ་བཅོས་པའི་ནད་རོ་རེད། ནད་རྙིང་དེ་ནི་བཤད་ཡམས་
ལྟ་བུའི་རྒྱལ་སྤྱིའི་གསར་འགྱུར་རེད། “ང”ཟེར་བའི་ལས་དེས་རྡོ་
རིངས་བསླངས་པའི་དུག་རོ་རེད། དེ་ལ་ཆབ་སྲིད་ཅེས་པའི་གཡོ་སྒྱུ་
ཡོད་ཚད་ལ་རིན་ཐང་འཇོག་པ་དང་། ཆོས་ལུགས་ཞེས་པའི་ཁྱིམ་
ཚང་གཞན་ཞིག་གི་འབོད་སྲོལ་ཆགས་ཡོད་པ་དེ་ནི་མིའི་རིགས་ཀྱི་
འཆི་མལ་རེད། ཆོས་ལུགས་ཀྱིས་ང་ཚོ་གང་ལའང་ཁྱི་བཞིན་སྐེ་ཐག་
བཅོས་ནས་འཁྲིད་ཀྱིན་ཡོད། །
དེ་གཉིས་ཀྱིས་ཆེས་བཟང་བའི་མི་ཆོས་ཡང་དག་རིག་པའི་བདེ་
ཐང་ལ་ངེས་མེད་དུ་བཙན་འཛུལ་བྱ་བཞིན་ཡོད་དེ། མི་སྒེར་གྱི་
ཤེས་རབ་ཕྲ་མོ་དག་ནས་བཟུང་རྩ་མེད་དུ་རྡོག་རུལ་གཏོང་བཞིན་
ཡོད།
འདི་བཞིན་མི་ཡུལ་ལ་ནང་རྒྱུས་ཤིག་བླངས་ན་རང་རེས་རིག་
- 56 -



བདག་གིས་ཕྱོགས་ཞེན་གླེང་བ།
པའི་གཞུང་ལུགས་མཐའ་དག་ལ་མི་ནི་རྩ་བ་ཡིན་པར་གཏན་ཁེལ་བ་
དང༌། མི་ནི་རང་རེས་ཞབས་འདེགས་ཞུ་ཡུལ་དང་རྗེ་བོ། བྲན་
གཡོག་དང་གཞན་དག ངས་གཞན་དག་ཅེས་པ་ནི་འདོད་ཧམ་གྱི་
བརྡ་རྟགས་ཤིག་ཡིན། བརྡ་རྟགས་དེས་རང་ཅག་རིགས་རུས་ཆོ་
འབྲང་ཞེས་པའི་ཤུན་སྐོགས་སུ་བཅུག་ནས་རུས་སྦལ་དུ་བཅོས་ཡོད་པ་
ད་དུང་ང་རྒྱལ་དུ་འཛིན་སྲིད། དེ་ནི་ཁྱོད་རང་སྙིང་རྗེ་དགོས་པའི་
རྩ་བ་རེད། ཉིད་ཀྱི་ཡིད་ལ་གང་མང་ཞིག་འཆར་བཞིན་ཡོད་དེ།
རྗེས་སྣོན་རིགས་ཀྱི་མངའ་ཐང་དེ་གསར་རྟོགས་ཐོབ་ཐང་གི་སྐོར་ཞེས་
པའོ། །ངས་ནི་ཕྱོགས་སུ་འཁྱེར་བའི་བདག་གི་བ་ནི་ནད་པ་ཞིག་ཏུ་
ངོས་འཛིན་བཞིན་ཡོད། ལས་ཀ་དེ་འདྲ་བ་ནི་དགེ་ཆོས་ཀྱིས་གསུང་
བ་ནང་བཞིན་རིག་པའི་ཁྲལ་ལས་རེད། “འགྲོ་བ་མིའི་ཐོབ་ཐང”ཞེས་
པའི་རྩ་འཛིན་དེ་ནི་གཤིས་ཀ་དེའི་མཚོན་དོན་ཡིན་ཞིང༌། ང་ཚོས་
དེ་ལ་ཕྱོགས་ཞེན་ཟེར་ཆོག་སྟེ། བདག་གི་ཕྱོགས་ཞེན་གླེང་བས་རྩ་
བ་ནི་མི་ཡིན་ཞིང༌། མིའི་ཀླད་ཆེན་གྱི་རྩ་ལམ་རྒྱུ་སྟངས་ནི་སྐྱིང་ཁེབ་
ལྟ་བུ་ཡིན་པས་སོམ་ཉི་བྱ་ཆོག སོམ་ཉི་ནི་རིག་པའི་རང་དབང་
སྐད་ཅིག་མ་ཞིག་རེད། སྐད་ཅིག་མ་དེ་ལས་ཡོད་ཚད་ལ་ཁ་ལོ་སྒྱུར་
ཡང་སྲིད་ལ། མག་མེད་དུ་འགྲོ་ཡང་སྲིད། །
ཞིབ་ཏུ་བསམ་གཞིགས་ཤིག་བཏང་ན་རང་ཉིད་གཞུང་ལུགས་
ལག་བྲིས་མ་གང་གི་ཆེད་དུ་མི་སྐྱེས་བླངས་པ་རེད། གང་ཡང་མིན།
དེ་ ལ་ ལོག་ ལྟ་ བ་ མ་ ཟེར། དེ་ ནི་ གོ་ རིམ་ ཞིག་ ཡིན་ ཡང་ སྲིད།
- 57 -



རྨ་ཆུའི་བསམ་གཏན་གྱི་རྩོམ་བཏུས • དཔྱད་རྩོམ།
རིགས་ཀྱི་བུ་དང་བུ་མོ་ལགས། མི་ནི་བདག་གི་ཕྱི་ཤུན་ཡིན་པ་ཙམ་
དུ་བལྟས་ན་བསམ་བློའི་འཁོར་ཕྱོགས་ལ་དྲང་ངེས་ཀྱི་ལྟ་བ་ཞིག་ཡོད་
འོས་ཤིང་། གོང་དུ་གླེང་བའི་མི་ནི་གནད་དོན་ཞིག་ཏུ་ལྟ་ཡང་ཆོག་
པ་རེད། ང་ཚོས་གནད་དོན་འདི་ལ་བལྟ་དུས་འཇིག་རྟེན་ཕྱི་ལོགས་
ནས་བལྟ་དགོས་པ་རེད། གསལ་བོ་བཤད་ན་ང་ཚོ་དབང་བོ་ལྔའི་
རྒྱལ་བོ་ཡིན་པ་ལས་བྲན་གཡོག་ཏུ་མི་དུད་པར་ཐུགས་རྗེ་ཆེ་ཞེས་་
པའོ། ། །
མི། སའི་གོ་ལ་ཁྱུར་མིད་གཏོང་བའི་སྲིན་པོའམ་འབུ་སྲིན་དུ་
ངོས་བཟུང་ན་ཆོག་པ་རེད། དེ་ནི་རྩེད་མོ་ལས་ལྡོག་པའི་རྩེད་མོ་
གཞན་ཞིག་གི་འདྲི་གཅོད་རེད། ང་ཚོས་ད་དུང་ སང་ཉིན་གླེང་
བཞིན་རང་ཉིད་ཆེས་དགའ་བའི་འོད་སྟོང་ཞིག་ལ་འགྲེལ་བཤད་རྒྱག་
པ་ནི་ལྡུམ་ ཇ་འཐུང་བའི་ཆེད་དུ་མ་རེད་ ཅེས་བཤད་སྲོལ་མེད་ལ།
འོད་དང་སྟོང་བའི་བར་ལ་ཅི་ཞིག་གི་བཤེས་བཞིན་ཞིག་འཛུགས་རྒྱུ།
དེ་ནི་གྲངས་གནས་སྟོང་དང༌། སྟོང་བ་ཉིད་ཀྱི་ཁྱད་པར་ཙམ་ལས་
ཡ་མཚན་དགོས་པ་ ཅི་ཡང་མེད། འོད་ལ་དགའ་བ་ནི་མིག་གི་་་
དབང་དུ་ཁྱེར་བ་རེད། མིག་ཡོད་པའི་སྲོག་ཆགས་སུ་ལའང་དེ་ལྟ་
བུའི་ཚོར་བ་མེད་མི་སྲིད་པ་འདྲ།
ངས་དེ་ལྟར་རེ་ལྟོས་ཀྱི་ཕྱོགས་སུ་རང་ཉིད་དང་ཆེས་ཁ་ཐག་ཉེ་
བའི་བོད་ཁམས་ཁོ་ནའི་འབའ་འབུ་ཙ་ཙི་འགོད་ཀྱང་སྲིད་ལ། དེ་
ནི་གནས་ལུགས་ཤིག་ཏུ་འཇོག་འོས་ལ། བོད་ཡིན་པ་ཁྱོད་ཀྱིས་ཀྱང་
— 58 -



བདག་གིས་ཕྱོགས་ཞེན་གླེང་བ།
བདེན་པ་རེད། རིགས་ཀྱི་བུ་ཞེས་བསྟོད་པ་བྱ་ཡང་སྲིད། དེ་ནི་
ནོར་འཁྲུལ་རེད། ཡིན་ཡང་ནོར་འཁྲུལ་དེའི་སྡིག་ཉེས་སུས་ཀྱང་
རྟོགས་དཀའ་ཞིང་། བདེན་ངེས་དང་བསྟོད་པ་གཉིས་དུས་མཉམ་
དུ་བདག་གིས་དང་ལེན་མི་བྱ་ཐུ་མེད་རེད། བསྟོད་པ་དེས་བག་ལ་
འཇགས་པའི་བདེན་པ་རྡོག་རུལ་གཏོང་གི་ཡོད།
སྤྱི་དམངས་ནི་དབང་ཆ་ཡིན་ལ། ཁོ་ཚོས་བཤད་པའི་སྐད་ཆ་
ནི་གནས་ལུགས་ཡིན། ཁོ་ཚོ་ནི་ནོར་འཁྲུལ་གྱི་ཆེད་དུ་བྱོན་པ་ཡིན་
ནམ། འགན་མི་ཐེག་པ་ཞིག་དང་གཉོམ་ལག་མ་རྒྱས་པ་ཞིག་ཏུ་གོ་
བ་ལེན་དགོས་སམ། དེ་འདྲ་མ་ཡིན་ན་ཁོ་ཚོ་ལ་སྤྱི་དམངས་ཟེར་
ཡང་མི་སྲིད།
དེ་ནི་ང་རང་མི་སྒེར་གྱི་ལྟ་བ་ཞིག་ཏུ་འགྱུར་ཐབས་རྩ་བ་ནས་
མེད་ལ། ཡོད་ཀྱང་མི་འོས་པ་ཞིག་རེད། གནས་ཚུལ་དེ་གཉིས་ཀྱི་
མདུན་དུ་མི་གཤིས་ཀྱི་རྟིང་མ་གཡོམ་སྲིད་ལ། ང་ཚོས་རང་གི་བབ་
དང་བསྟུན་ནས་རིམ་གྲོ་འོས་འཚམ་ཞིག་བྱེད་ཀྱང་རན། །
སྐབས་དེར་ཉིད་ཀྱི་མི་ཚེ་རྫོགས་པར་དུས་ཚོད་རིང་བོ་མེད་པ་
འདྲ་ལ། བོད་དུ་སྐྱེ་བའི་སྨོན་ལམ་རྣམ་དག་ཅིག་ཀྱང་བཏབ་ཟིན་
པ་འདྲ། དེ་ལ་དད་པ་མ་ཟེར། དེ་ལ་ཞེན་ཆགས་ཞེས་ན་དོན་
དང་མཐུན་པ་རེད། ཞེན་ཆགས་དེ་ནི་བདེ་ཐང་གི་ཐོན་དངོས་ཤིག་
ཡིན་པའི་དཔང་དུ་བཏང་ན་ང་ཚོས་ཚོ་ཁག་གི་ལམ་ལུགས་ལྟ་བ་ནི་
ཡང་དག་པ་རེད་ཅེས་གང་སར་སྒྲོག་ངེས་ལ། མི་ཚེ་དང་རིན་ཐང་
- 59 -



རྨ་ཆུའི་བསམ་གཏན་གྱི་རྩོམ་བཏུས • དཔྱད་རྩོམ།
གི་སྐོར་ལའང་རེ་བ་ཆེན་པོ་འཆིང་ངེས་ཤིང༌། དེ་བཞིན་ཕྱོགས་སུ་
རིས་པ་ཁོ་ན་ཉིད་དུ་སོང་བའི་ངེད་ཅག་ལ་གནམ་ས་ཡངས་པའི་གོ་
སྐབས་ཤིག་མེད་སོང་བ་འདྲ་ན། དེ་ཡང་དགོས་ངེས་ཤིག་ཏུ་ཁ་
མཐུན་ཆོག་ལ། དེ་ནི་གནས་ལུགས་དང་མཐུན་ཐབས་སྨྲ་བ་སྐོར་
ཞིག་གི་འཇིག་རྟེན་སྒྲུབ་ལུགས་ཀྱི་རྨང་གཞིར་འགྱུར་གྱིན་ཡོད་ལ།
མི་ལོ་སྟོང་ཕྲག་གི་རིག་གནས་ཤིག་ཏུ་འགྱུར་ཡང་སྲིད། དེ་ནི་འོད་
སྟོང་ལྡན་པ་ཞིག་ཏུ་འདོད། འོད་སྟོང་དེས་མིག་གི་དབང་བོ་རྩ་བ་
ནས་བསྲེག་ཀྱང་ངེས། །
སྐབས་འདིར་མི་རིགས་རིང་ལུགས་དང་ཚོ་ཁག་རིང་ལུགས།
ཆོས་ཚོགས་ རིང་ལུགས་ཀྱི་ནོར་འཁྲུལ་ ཐེར་འདོན་བྱ་དགོས་ཤིང་།
དེ་ནི་མིའི་རིགས་ཀྱི་ལས་དོན་གྱི་ཆེད་དུ་འགོ་རྩོམ་ཆོག་པའི་ལས་ཀ་
བཟང་ཤོས་སུ་བརྩི་ཆོག་པ་རེད། ལས་དོན་དེ་ལ་མཆོག་གི་བསམ་
བློ་ཡང་ཟེར་ཆོག་གོ།
༢༠༠༦ལོའི་ཟླ ༡༢ པའི་ཚེས ༡༣ ཉིན་རྫོགས་པར་སྦྱར།
- 60 -



རྨ་ཆུ་བའི་ཁྱི་བཤད།
---
རྨ་ཆུ་བའི་ཁྱི་བཤད།
བླུན་པོ་རང་གི་རྗེས་སུ་མི་འབྲང་ཡང་། །
རང་ཉིད་བླུན་པོའི་རྗེས་སུ་མི་འབྲང་བ། །
དེ་ནི་མཁས་པའི་དམ་ཚིག་དང་པོ་སྟེ། །
སྲོག་ལ་བབས་ཀྱང་འབད་པས་སྲུང་བར་གྱིས། །
དགེ་ཆོས་ལགས་ཀྱི་གསུང་།
དེ་རིང་རྨ་ཆུའི་གྲོགས་པོ་བློས་ཐུབ་ཅིག་གིས་ཁ་པར་བཏང་ནས་
“ཁྱེད་ལ་འབྲོག་ཁྱི་འཚོང་རྒྱུ་ཨེ་ཡོད”ཟེར། ད་དུང་ཞོར་དུ“ཁྱེད་
ལ་རིགས་རྒྱུ་མེད་པ་ཅི་ཡིན”ཟེར། བདག་གིས“ང་ལ་འབྲོག་ཁྱི་
བཙོང་རྒྱུ་མེད་ལ། ང་རང་མིའི་མིག་ནང་དུ་མ་ཤར་བའམ། མ་
བརྒྱབ་ པ། ཡང༌ ན་ མ་ བུད་ པའང་ ཡིན་ ལས་ ཆེ” ཞེས་ པ་ ན།
གྲོགས་པོ་བློས་ཐུབ་དེས“འབྲོག་ཁྱི་འཚོང་རྒྱུ་ཡོད་པའི་གནས་ཚུལ་རེ་
གོ་ན༨༠༠༦ལ་ཁ་པར་གཏོང་རོགས། གཞན་ཁྱེད་རང་ཉིད་སྤྱི་
ཚོགས་ལ་མཐུན་ཐབས་བྱ་དགོས་པ་ལས་སྤྱི་ཚོགས་དེ་ཁྱོད་དང་མཐུན་
ཐབས་ཡོང་རྒྱུ་ནི་སྟོང་བསམ་ཁོ་ན་ཡིན། དེ་བས་ཁོམ་སྐབས་རེ་
བསྒྲིག་ནས་གྲོང་དང་གྲོང་ལ་ཁམས་སངས་རེ་བྱེད་པར་སོང་ན་མ་
གཏོགས། རང་ཉིད་གཅིག་པུར་བརྟེན་ནས་རྒྱལ་ཁ་ཅི་ཡང་མི་ལོན།
— 61 -



རྨ་ཆུའི་བསམ་གཏན་གྱི་རྩོམ་བཏུས • དཔྱད་རྩོམ།
ཕྱི་རོལ་ན་འཆམ་སྟེག་པར་བལྟས་ནས་མགུར་བཞེངས་མཁན་ཁྱོད་
ལས་གང་མང་ཡོད་པས། དགོས་པ་དེ་དེང་གི་རིག་བཟང་ཚོའི་འགྲོ་
ལུགས་རེད”ཟེར།
སྐབས་དེར་བདག་གི་ སེམས་ལ་བྱ་ངན་མི་འཆབ་པ་ནི་དམ་
ཚིག་དང་པོ་ཡིན་ཞིང་། ཆང་དང་དུ་བ་ནི་འགྲོ་ཞོར་ལམ་བུའི་སྙིང་
ཐུབ་ལྟ་བུ་ཡིན་པས་དེ་ལ་སུས་ཀྱང་བཀག་འགོག་བྱ་མི་ཆོག ཁ་
ཐལ་གྱིས་ཆོད། ཡང་མཁས་པ་འདི་བཟི་མི་འདུག་གམ་སྙམས་ཏེ།
སེམས་པ་བརྔངས། དེང་སང་ཚང་མ་འདྲ་མཉམ་ཡིན་པས་དམ་
ཉམས་སུ་ལའང་ཟེར་ཆོག་པ་རེད་འདོད། “ཝེ་ཁྱོད་ཀྱིས་ཉན་ཡོད་
དམ”ཟེར། བདག་གིས་ལན་མ་བཏབ་པར་བསྡད་འདུག “དེ་
བས་བཤད་རྒྱུ་གང་མང་ཞིག་ཡོད་མོད་ཀྱང་དུས་ཚོད་མི་འདུག” ཅེས་
ཁ་པར་ཁ་བརྒྱབ་བྱུང༌། རྨ་ཆུའི་བློས་ཐུབ་གྲོགས་པོ་དེར་ཁོམ་པ་མི་
འདུག་ཅེས་པ་བདེན་མོད། ཡང་མིའི་བཤད་སྲོལ་ཞིག་ལ་འཆི་ཁོམ་
ཡང་མི་འདུག་ཅེས་པ་དེ་ཐོག་པོ་རང་རེད།
བློས་ཐུབ་ལ་བློས་ཐུབ་ཅེས་འབོད་པར་ང་རང་དོགས་པ་ཞིག་
སྐྱེས། བློ་མཐུན་ཞེས་བཅོས་ན་སུ་ལའང་འགལ་བ་མེད་པར་བྱོན་
བདེའི་ཐ་སྙད་ཅིག་ཡིན་མོད་ཀྱང་། དོན་ལ་འདང་ཞིབ་མོ་ཞིག་
བརྒྱབ་ན་བློ་མཐུན་ཞེས་པ་ཡང་ཟོག་པོ་རང་རེད། སུ་དང་སུ་ཞིག་
ལས་ཀ་དང་རྒྱུ་ནོར། ཡང་ན་གོ་གནས་དང་སྙན་གྲགས་ཀྱི་ལམ་
ནས་བློ་མཐུན་སོང་། བློ་མཐུན་ནས་འབྱར་སོང་བ་ཡིན་ནམ། བློ་
- 62 -



-
རྨ་ཆུ་བའི་ཁྱི་བཤད།
མཐུན་ནས་གང་ཟག་གཅིག་ལྟ་བུར་བཞེངས་ནས་འགྲུབ་སོང་བ་རེད།
བློ་མཐུན་ཞེས་འབོད་པ་ནི་ཉེས་འཛུགས་ཤིག་རེད། དོན་ལ་ང་ཚོ་
བློ་ མཐུན་དགོས་ ཞེས་ པ་ དང༌ ཁ་ འཆམ་ དགོས་ ཞེས་ པ་ རང་ རེད།
བློས་ཐུབ་ཅེས་པ་ནི་དེ་བས་ཀྱང་ཁ་ཁོག་གི་ཆ་ཁ་ཡ་སྦྱོར་ཞིག་རེད།
འཇིག་རྟེན་འདི་ནས་སུ་ཡིས་སུ་ལ་ཚེ་སྲོག་གི་གང་བུ་བཅོལ་ཐུབ། .
དེ་བས་རས་གུར་པ་ཏྲ་ཅན་ཞིག་གི་སྲག་སྐྱིབས་ནས་ཤིང་སློང་
ངམ་རྟ་གཤིབ། ཆང་ཁ་དང་ཇ་ཁ་ནས་བློས་ཐུབ་གྲོགས་ལ་ཇ་ཆང་
འདྲེན་རྒྱུ་ལས་སླ་མོ་ཞིག་ཡིན་ལ། བོད་ཀྱི་ལ་རྒྱ་ཞེས་པའི་འུར་་
གཏམ་གང་མང་ཞིག་ཀྱང་ལབ་ཆོག་པ་རེད། དོན་ལ་རྣམ་དཀར་གྱི་
བྱ་བ་ཡག་པོ་ཅི་ཞིག་སྒྲུབ་ཐུབ་སོང་ཞེས་ན་མཛུབ་མོ་ནང་བཀུག་ཏུ་
བརྩི་རྒྱུ་ག་ཙམ་ཡོད། ཁྱོད་ངོ་མ་མྱི་ལད་པོ་ཞིག་རེད་ཟེར་རྒྱུ་རེད།
ཕྲག་དོག་ཞེ་སྡང་ནས་འགལ་བ་རྙོག་འཛིང་གི་སྐབས་སུ་བློས་ཐུབ་དེ་
ཕན་ཚུན་བླ་འཚོང་དུ་མི་འགྱུར་བའི་གདེངས་ཚོད་སུ་ལ་ཡོད། ངོ་
མ་བློས་ཐུབ་ཟེར་བའི་མྱི་སྣ་ཞིག་གིས་གང་ན་བསྒུག་ཡོད། ང་ཚོས་
རང་ཉིད་རྫུན་དུ་འགྱུར་ངེས་པའི་སྐད་ཆ་གང་མང་ཞིག་བཤད་ཀྱིན་
འདུག །
ཁ་བརྡ་དེ་འདྲ་བའི་ཁེབས་འོག་ན་ཡོད་པ་ནི་རང་མཚང་དང་།
སོ་སོའི་དོན་མེད་ཀྱི་སུན་སྣང་། སུ་ལའང་འབྲེལ་བ་མེད་པའི་མི་
སྒེར་གྱི་ཕྲག་དོག་སོགས་ཅི་ཡང་ཡོད་མོད། རང་གི་རྨི་ལམ་ཡག་པོ་
གཏོང་བའི་ཕྱོགས་ལ་ནན་ཏན་བྱེད་མཁན་གཅིག་ཀྱང་མི་འདུག །
- 63 -



རྨ་ཆུའི་བསམ་གཏན་གྱི་རྩོམ་བཏུས • དཔྱད་རྩོམ།
ཁྱོད་དང་ཁྱོད་འདྲ་བས་ཐུན་གསུམ་ཁྱི་བཤད་ཀྱིས་བདག་གི་
འཚོ་བར་ཐེ་ཇུས་མ་བྱས་ཟེར་བ་རྫུན་དུ་འགྲོ་སྲིད་མོད། དུས་ཚོད་
ཟད་ཀྱིན་པའི་ཁྱོད་ནི་གྲུབ་འབྲས་མེད་པའི་ཚོང་བ་དྲིལ་འཛིན་ཞིག་
རེད་ཅེས་བཤད་ཆོག ཐ་ན“ལྕེ་བདག་གི་སྙན་ངག་ཉོ་མཁན་ཡོད་
ན་ཁ་དྲོ”ཟེར་ཡང་སྲིད་ལ། ངོ་མ་མཁས་པ་ཟེར་བའི་ཁྱོད་ནི་སྙིང་
རེ་རྗེ། དེ་བཞིན་ངའང་སྙིང་རེ་རྗེ།
དོན་ལ་ང་རང་སུན་སྣང་གི་གྲོང་བརྡལ་འདི་རུ་མི་ཚེ་ཕྱེད་ཀ་
ཡལ་ སོང་བས་སྔོན་བསགས་ལས་ཀྱི་རི་མོ་ལ་འབྲི་སྲོལ་གཞན་ཞིག་
ཡོད་ན་བསམས་མྱོང་། འགྲོ་འཆག་ཉལ་སྡོད་གང་གི་ཐད་དུའང་
སེམས་པ་དེ་རྒྱུ་དག་སྤུས་བཟང་གི་དོན་ལ་འཁོར་ནས་རིག་པ་རང་
དབང་ཞེས་པའི་རྣམ་དཔྱོད་ལ་ཞུགས་པའི་དུས་ཚོད་མ་རེག་པ་ནི་
བསོད་ནམས་ཀྱི་གནད་དོན་རེད། །
ཡིག་ལོང་བའི་ཚོགས་པ་དེ་ནས་བུད་རྗེས་སླར་ཡང་ཡིག་ལོང་
བའི་ཚོགས་པ་གཞན་ཞིག་དང་ཁ་གཏད་དུ་ལངས་ནས་མུ་མཐུད་དུ་
སོང་། བོད་ཡིན་པའི་ཁོ་ཚོ་ན་རེ་ང་ལ་ཁྱོད་རང་བོད་ཡིན་ནམ་ཟེར།
གྲྭ་དམག་ཐོན་ཐལ་ཟེར། ཁོ་ཚོའི་ཞེ་སྡང་དང་ཕྲག་དོག་དེ་ནི་ལོ་
རྒྱུས་ཀྱི་རྒྱན་ཆ་ཡིན་ཟེར། བོད་ལ་ཞབས་འདེགས་ཞུ་སྙིང་ཡོད་དམ།
དེ་བཞིན་རང་དོན་གྱི་ཐུགས་སྨོན་རྐྱང་རྐྱང་གིས་མི་ཚེ་གཟད་དགོས་
ན་རྒྱུ་མཚན་གྱི་རྒྱུ་མཚན་ཇི་ལྟར་གླེང་རྒྱུ།
ལན་དུ། ང་རང་བོད་ཅེས་པའི་ཚོ་ཁག་གི་ཐ་སྙད་གཅིག་གི་
- 64 -
-
-



རྨ་ཆུ་བའི་ཁྱི་བཤད།
མངའ་འོག་ན་གཏན་ནས་འཐོམས་མེད་དེ། ངས་མི་རིགས་གཅིག་
པུ་ཙམ་གྱི་ང་རྒྱལ་ལ་ཧད་ནས་སྐེ་རྩ་སྦོས་ཡོད་ཚེ་ང་རང་བོད་ཀྱི་རྩམ་
པ་ལྟ་བུ་རེད། དེ་བོད་ཀྱིས་བཅོས་ནས་ཡར་ཤོམ་གྱི་མཆོད་རྫས་
དང་། མར་ལ་འཕེན་པའི་གཏོར་མའང་ཡིན། ང་བོད་ཀྱི་རྩེད་
ཆས་མ་རེད། ང་བོད་ཀྱི་སད་མི་བྱེད་འདོད་པ་རེད། དེ་ནི་སྟོང་
བསམ་ཡིན་ཟེར་ཡང་ཆོག གང་ལྟར་ང་བོད་ཀྱི་ཇག་པ་དང་རྐུན་མ་
བྱེད་པ་མིན། མིང་ལ་ཕ་མ་གཉིས་ཀྱིས་བུ་ཆུང་ཞེས་འབོད་ལ། བླ་
མས་སློབ་མ་ཟེར། རང་གི་སློབ་མའི་དགེ་རྒན་ཟེར། བུ་ཕྲུག་གིས་
ཨ་ཕ་ཞེས་འབོད། བདག་མྱི་རེད་ཟེར་བའི་གྲོགས་པོ་ཚོའི་ད་དུང་
ང་རང་རྒྱང་ཕུད་བཏང་མི་འདུག་པ་སེམས་པ་བདེ།
དེ་དང་འདྲ་བའི་ གནད་དོན་གང་མང་ཞིག་ངོ་ཤེས་ཚོས་མི་
ཤེས་ལ། སྐད་ཆ་ཙམ་བཤད་མཁན་ཤིན་ཏུ་མང་མོད། མི་སེམས་
རྟོགས་པའི་མྱི་འདྲ་བ་ནི་ཤིན་ཏུ་དཀོན། ཁོ་ཚོས་མྱི་གསོན་སྟངས་
ལ་ཏག་ཏག་བསམ་བློ་ཞིབ་མོ་མ་འཁོར་བ་འདྲ། ཐལ་རྡུལ་འཚུབ་
པའི་ལུང་ཁུག་ཅིག་ན་སྒོ་ཟོག་གི་རྔ་མ་དང་། ཁྱིམ་མཚེས་ཀྱི་ཁྱི་རྒན།
རྫོང་ལག་འགའ་ཡི་ཕར་རྒྱབ་ལ་ཕྱིན་ནས་ང་ཟེར་བའི་འབྲོག་སྐད་
ཅིག་བཤད་ཅིང་། ངོ་ཟེར་བའི་རྒྱ་མ་གང་བོ་གང་ནས་བོར་བ་མ་
ཤེས་ཏེ། མི་ཁོ་ཚོ་ནི་ཡིག་ལོང་བའི་མི་རབས་གསུམ་པ་རེད། ཁོ་
ཚོས་བཤད་པར་ཁོ་ཚོ་ནི་བོད་ངོ་མ་ཡིན་ཟེར། །
ཟོག་སྐམས་ཀྱི་ཚོང་ར་ན་ཁ་ཆེ་བ་ཁ་ལྟ་དེ་ལ་གློ་མཆིན་བཤམས་
- 65 -



རྨ་ཆུའི་བསམ་གཏན་གྱི་རྩོམ་བཏུས - དཔྱད་རྩོམ།
ནས་ཅི་ཡིན་བདེན་ལུགས་ཤིག་བཤད། དོན་ལ་རྐུན་ཟོག་གི་རིན་
གོང་ལག་མཐིལ་དུ་ ཤག་སེ་བབས་དུས་རྒྱ་གྲོང་ལ་རྒྱ་མོ་ ཉོ་རུ་འགྲོ་
དགོས་པ་མ་ཡིན་ནམ། ཁ་ལ་སྣུམ་འབོག་ན་ཆོས་དྲན། རྒྱུ་མ་
དབུགས་ཀྱིས་བཀང་ན་རྐུ་དྲན། བོད་ཟེར་བའི་བཟི་གཏམ་འདྲ་མ་
བོ་ཁོམ་པ་ཡོད་དུས་བཤད་ཀྱང་སྲིད། ཁོ་ཚོའི་འུར་འགོ་ཧ་ཅང་
མཐོ། རང་གི་རིག་པ་རྟུལ་བ་ནང་བཞིན། རང་ངོ་ལེབ་མཐོང་གི་
ལྟ་བ་སྙིང་དུ་སྡུག་སྟེ། ཁོ་ཚོའི་རུ་མཐའ་ན་རྒྱབ་ཤེད་དུ་འཛིན་པའི་
མིག་ཤེལ་གྱོན་མཁན་གྱི་མཁས་པ་བཟི་བོ་གཅིག་རེ་གཉིས་རེ། །
ངལ་རྩོལ་གྱི་རུ་མཐའ་ན་ཁོང་འདར་རྒྱག་པའི་ཕྱེ་མ་ལེབ། ཁ་
ན་གཡག་རོ་ལྗིད་ཏིག་ཏིག་ཅིག ལག་ན་གདོད་མའི་མདུང་ལོ་ཞིག
འདོམ་ན་ལྕགས་ཀྱི་རྟ་བོ་ཞིག རྟ་བོ་དེ་ལ་རྡོ་སྣུམ་བསྲེག་པའི་དུ་བ་
ནག་པོའི་རྔ་མ་རིང་བོ་ཞིག་ཡོད། ཁོ་ཚོ་ནི་བོད་རེད། །
མ་ཅིང་ཤོག་པེས་དུས་ཚོད་ཟན་དུ་མུར། །
མདོ་མེད་རྒྱགས་གཏམ་རུ་ཁྱིམ་གཉིས་ན་ཡན། །
མང་འདུས་ཆང་སྐྱུར་འགྲམ་ཤ་ཁ་ཚར་སྐྱབས། །
ལ་རྒྱའི་གླུ་ཆུང་འོག་རླུང་ར་སྐད་ཅན། །
གསར་མིན་རྙིང་མིན་ཆོས་པ་ཅི་བྱོན་ཞིག།
མདོ་མེད་ཕོ་མོ་རྐུན་མ་སྲང་ཉུལ་སོགས། །
གང་ལ་བལྟས་ཀྱང་ཕྱི་ཐག་བརླ་རྩ་རེད། །
- 66 —



རྨ་ཆུ་བའི་ཁྱི་བཤད།
ཆུ་ཆེན་བརྒལ་བའི་གྲོགས་དག་ཞྭ་ཤ་དམར། །
——རང་གི《ཉིན་ཐོ»ལས་བཤུས།
ཐུན་གསུམ་པ་དེ་དག་ལ་འགྲེལ་བཤད་ཅིག་བེད་མེད་དུ་བྱས་
ནའང་ཡི་གེ་ཀློག་མཁན་ཧ་ཅང་ཉུང་བའི་བསྐལ་བ་འདིར་སེམས་དང་
སེམས་པའི་བར་ལ་ཁ་ཆད་འཇོག་རྒྱུ་ནི་དཀའ་བའི་གནས་ཤིག་རེད།
ཁྱོད་རང་ཁྱོད་ཀྱི་འཕྲུལ་འཁོར་གྱི་འཛེར་མགོ་སྐོར་བྱེད་ཀྱི་སྐམ་པ་
ཞིག་ཡིན་ན་གཏན་དུ་མི་གློད་པའི་འདུན་པ་དང་བཅས་སྐེ་རྩ་་་་
སྒོགས་སྲིད་པར་ཐེ་ཚོམ་མེད་མོད། སྐབས་དེར་རང་གི་དམིགས་
འདུན་དང་འཐོབ་པའི་འབྲས་བུ་ལ་གོ་འཛོལ་བྱུང་ནས་དོ་མི་མཉམ་
པ་ཞིག་ཆགས་ཀྱང་སྲིད། རྩ་བ་ནི་རང་གིས་བཏབ་པའི་སོན་འབྲས་
རེད། བར་དོ་བ་ཁྱེད་ཅག་ལ་ཅི་ཡང་མི་འདུག ཆོས་བཅས་ཀྱི་
སྙིང་རྗེ་མི་འདུག་ལ་སྲིད་བྱུས་ཀྱི་བཀོད་སྒྲིག་མི་འདུག
བདག་གི་བསམ་པར་སྔོན་ལ་རང་གི་ཁོར་ཡུག་ནས་སྦྱོང་བརྡར་
ཞིག་བྱོས། བརྡར་ཤ་ཞིག་ཆོད། དེ་ནི་བྱ་ཐབས་དགའ་ཤོས་མ་
རེད་དམ། དེ་བས་ཚད་དང་རན་པའི་རང་སྐྱོན་ལ་ངོས་འཛིན་
བཟང་པོ་ཞིག་བྱས་ན། ཉིད་ཀྱི་འཚོ་བ་དངོས་ཞུགས་ཀྱི་བློ་ཁམས་
འགྱུར་ལྡོག་གི་སྐབས་དོན་སྲིད་བྱུས་ཤིག་མ་ཡིན་ནམ། མགོ་བོ་དུད་
ནས་སློབ་སྦྱོང་ཡག་པོ་བྱོས། མདོ་དོན་རྒྱ་མ་གང་བོ་དེ་འདྲ་རེད།
རྒྱ་མ་གང་བོ་ཁྲིགས་ཁྲིགས་ཤིག་ཡོད་དམ།
ཡིག་ངོ་ཟིན་པའི་ཁྱོད་ཚོ་ནར་གསོན་སྟངས་ནི་སོང་ས་བསྡད་
- 67 -



རྨ་ཆུའི་བསམ་གཏན་གྱི་རྩོམ་བཏུས • དཔྱད་རྩོམ།
ས་ ནས་ རང་ གི་ བློ་ དང་ འདྲ་ བའི་ མི་ སྐད་ གང་ མང་ རེ་ ལབ་ ཅིང་།
བརྗོད་དོན་ལ་ངེས་པར་དུ་བསམ་བློ་ཞིབ་མོ་གཏོང་དགོས་པ་མ་རེད།
ཉིད་ལ་ལོགས་ཀྱི་ཁྱིམ་མི་དང་ཕྱི་ཡི་ཁྱིམ་མཚེས། ཆང་ཁང་གི་་་
བདག་མོ་སོགས་ཡོད་ཚད་གུ་ཡངས་ཡིན་པས། བཟི་ཆོག་ཅིང་་་་
འཁྱམ་ཆོག་པ། དེ་འདྲའི་ཁོར་ཡུག་ནས་གློ་བུར་དུ་རང་ཉིད་ལ་
གཏོགས་པའི་མཛད་རྗེས་ཤིག་གཉེར་རྒྱུ་ཐུགས་ལ་བབས། དེ་ནི་ལྟོ་
བ་འགྲངས་རྗེས་སུ་ཁོམ་ནས་སྨིན་པའི་རྨི་ལམ་ཞིག་རེད། མིག་ཟུང་
མ་ཟུམ་པའི་རྨི་ལམ་ནར་ནུར་དེ་རེད། ཁོ་པ་ཚོས་བོད་མིའི་ལ་རྒྱ་
ནས་མི་རིགས་ཤིག་གི་ཆགས་འཇིག་སོགས་ལབ་ནས་རང་གི་བློ་ཕྱིར་
བ་འདྲ་བ་དེའི་ཁེབས་ཚོད་ ཅིག་ལ་པ་ཏྲ་འབྲི་ངེས། པ་ཏྲ་དེ་ནི་
འགལ་བ་གདོང་གཏུག་གི་སྤྱི་ཚོགས་ཤིག་ཡིན་པ་ན། རང་གི་གྲ་
སྒྲིག་མ་ཚང་བའི་རིག་པ་ལ་ཚད་ངེས་ཅན་ནས་ན་ཟུག་བསླངས་པ་སུ་
ལ་བཤད་དེ། ཉིད་ཀྱིས་རང་ཉིད་དང་སྐད་ཆ་ལ་འགན་ཁུར་ཡོད་
དམ།
གཞན་སྐྱོན་ཁབ་ཀྱིས་འཚོལ་བའི་ཞེ་སྡང་ཅན། །
རང་སྐྱོན་རི་བོ་འགེབས་པའི་དོར་མ་ཅན། །
གནས་ལུགས་མེད་ཀྱང་གནས་ལུགས་བཅོས་པ་ཡི། །
རྩམ་པའི་མཁར་རྫོང་ཅན་དག་ཁྲི་ལོར་ཤོག།
བར་སྐབས་ཀྱི་ཚིགས་སུ་བཅད་པའོ། །
རྨ་ཆུའི་ཆང་ཁང་ཞིག་ན་མིག་རྩ་དམར་བོར་གྱུར་བའི་ཨ་ཕོ་ར་
- 68 -



རྨ་ཆུ་བའི་ཁྱི་བཤད།
བོ་ན་རེ། བོད་ཡིག་དང་བོད་སྐད་ལ་བརྟེན་ནས་མི་རིགས་རང་
སྐྱོང་གི་ས་གནས་ལ་ཞབས་འདེགས་ཞུ་དགོས་ཤིང་། སྲོལ་རྒྱུན་གྱི་
བསམ་བློ་གཙང་སེལ་བྱ་དགོས་ཟེར། ཁོ་རང་ལོ་ན་བརྒྱད་ཀྱི་སྟེང་
ངེས་འབྱུང་སྤུ་སུར་ལ་བརྟེན་ནས་དགོན་པར་ཞུགས་ནས་གྲྭ་བ་བྱས།
ལོ་ན་བཅུ་དྲུག་གི་སྟེང་ལ་ལང་ཚོའི་འགྱུར་བ་ལ་ཞུགས་ནས་གྲྭ་ལོག་
བྱས་ཏེ་སྐྱ་སར་བབས་པའི་ཉིན་བཞི་བར་རང་ལས་ལོ་བདུན་ཙམ་གྱི་
ཆེ་བའི་ཆུང་མ་ཞིག་བཙལ།
ལོ་གཅིག་གི་རྗེས་སུ་བཟའ་འཐོར་བརྒྱབ། ཕྲུ་གུ་ཞིག་ཀྱང་
ཡོད་འདུག ཕྱི་ལོར་ཁ་ལོ་བའི་གསབ་སྦྱོང་ལ་ཞུགས་ཏེ་སྐྱེལ་འདྲེན་
གླ་རྒྱུག་གི་བྱ་བ་བསྒྲུབ་ནས་ཕྱོགས་ཡར་མར་ལ་སོང་། ཁོ་རང་སློབ་
གྲྭར་མ་ཞུགས་ པའི་ མི་ གོ་རྟོགས་ ཅན་ ཞིག་ ཏུ་ བགྲང་ཆོག་ པ་ རེད།
ང་ཚོས་ཁོ་ལ་མི་རིགས་ཀྱི་རེ་བ་ ཅི་ཞིག་འཆིང་ཆོག་སྟེ། སྐྲ་སེར་
རྣམས་ལ་ཕྱི་སྐད་ཀྱི་ལམ་ནས་རྒྱུན་བཀོལ་གྱི་ཁ་བརྡ་བྱ་ཐུབ། ངོ་མ་
ཕྱི་སྐད་རྒྱག་ཤེས།
ཡང་གནས་ཚུལ་དངོས་ཤིག་བཀོད་ན་ཕོ་ལོ་རྩ་གཉིས་ལ་སོན་
པའི་འབྲོག་བུ་ཞིག་ཆུང་མ་དགུ་ལ་བཟའ་འཐོར་བརྒྱབ་ཚར། དོན་
དག་དེ་བུ་དེའི་ཕ་ལགས་ཀྱིས་བདག་ལ་བཤད་པ་ཡིན། མི་དེས་
ཀྱང་མི་རིགས་ཀྱི་ལ་རྒྱ་བཤད་ཀྱིན་འདུག་ཟེར། ང་རང་དེ་དང་དེ་
འདྲ་བར་མི་ཡི་རྒྱུ་སྤུས་རླུང་ལ་ཟེད་པའི་གྲོང་གསེབ་ ཅིག་ན་ ཅི་བྱ་
གཏོལ་མེད་དུ་བསྡད་ཡོད། “ང་ཚོ་ཚང་མ་ཁྱིམ་ཚང་གཅིག་གི་རེད།
- 69 -



རྨ་ཆུའི་བསམ་གཏན་གྱི་རྩོམ་བཏུས · དཔྱད་རྩོམ།
སུ་ཡིས་སུ་ལ་རང་ཆེ་རང་བཟང་ཟེར” གོང་གི་ཚིག་དེ་ནི་གླུ་ཚིག་ཅིག་
ནས་དྲངས་པ་ཡིན་ལ། ད་དུང “ལག་པའི་ནང་ལ་ལག་པ་བཞག
སེམས་པའི་ནང་ལ་སེམས་པ་བཞག་ཟེར”དེ་ནི་བོད་སྐད་རྣལ་མ་ཞིག་
ཡིན་པར་དོགས་པ་སྐྱེས། ཆུ་ལ་ཆུ་བཞག་པའི་སྣང་བ་ཞིག་འཁོར་
ཡོང་། མཁས་པ་ཚང་མ་གཅེར་བུར་མ་བུད་པ་གཅིག་ཀྱང་མེད་
ཟེར། དེ་ནི་ཁོ་ཚོའི་སྙིང་སྟོབས་གསར་བ་མཚོན་སྟངས་ཤིག་ཡིན་
ཟེར། བཙོག་བཤད་ལ་སུ་ཡང་བྱང་ཆ་ངེས་ ཅན་ཞིག་ལྡན་པ་ང་
ཚོས་ཁས་ལེན་དགོས་པ་རེད། །
གྲྭ་བ་ཕལ་ཆེ་བ་བྲིས་ལ་མི་མཁས་པའི་སྐྱོན་དེ་ནི་རྒྱུན་པར་ཁ་
སྐྱོར་ལ་གཞོལ་བའི་གནད་དོན་རེད་ཟེར། ཆོས་ཀྱི་ནང་དོན་ལ་དེ་
བཞིན་ཐུགས་དགོངས་ཟབ་མོ་གནང་ཡོད་དམ་ཐེ་ཚོམ་ཆེ། ངས་ལོ་
འདི་དག་ལ་བོད་བརྒྱུད་ནང་བསྟན་སྐོར་གྱི་དོགས་སློང་སྐོར་གྱི་རྩོམ་
ཡིག་གང་མང་ཞིག་བཀླགས་པ་ཡིན། དེ་བཞིན་ང་ཚོར་འཐོབ་པའི་
གནད་དོན་ནི་གྲུབ་འབྲས་ལས་ཆེས་ཆེར་མང་བ་ཅི་རེད། ད་དུང་
ཚོར་བ་ཅི་ཡང་མེད་པར་འུར་མགོ་ཆེ་སྟངས་ལ་བལྟས་ན། འཇིགས་
སྐྲག་གི་གནས་ སུ་ མཐོང་། དེ་ཡང་ འབྲུག་ པ་ ཀུན་ལེགས་ཀྱིས “
མཚན་ཉིད་པ་རྣམས་པས་བྱུང་ན་དམའ་ས་བཟུང་ལ་བསྟན་པའི་གད་
བདར་མཛོད། མཁས་པ་རྣམས་ཀྱི་དྲང་ངེས་འཆད་པའི་གྲུབ་་་་
མཐའ་བཟུང་ལ་ཆོས་སྤོང་དང་ཁྱད་གསོད་མ་བྱེད”ཞེས་གསུངས་པ་
བཞིན། ང་ཚོ་ཚང་མས་རང་རང་གི་ལས་ཀ་ཡག་པོ་འཁྱོངས་ན་
— 70 —



རྨ་ཆུ་བའི་ཁྱི་བཤད།
དགའ་བ་ལ།
འདིར་ཁྱི་རྒན་བདག་གི་ཁྱི་འདྲ་བའི་ གྲོགས་པོ་རྣམས་ཀྱིས་་་་
གཞན་ཆོས་ལུགས་དང་རྩེད་རིགས་བར་གྱི་དབྱེ་བ་ཕྲན་ཙམ་ཤེས་
ནའང་གལ་ཆེ་སྟེ། ཡིན་ཡང་ཁ་ཏོན་དང་བརྡུང་ལེན་བར་གྱི་ཉེ་
འབྲེལ་ ལ་ ཆོག་ མཆན་ གནང་མཁན་ ནི་ གྲྭ་ བ་ རེ་ འགའ་རེད་ ཟེར།
བརྡུང་ལེན་གྱི་ གླུ་ཚིག་འགའ་དཔེར་དྲངས་ན། “ཁམས་ གསུམ་
དབང་དུ་སྡུད་པ། དགྲ་མགོ་ཟིལ་གྱིས་གནོན་པ། རིགས་དྲུག་
འགྲོ་བའི་སྐྱབས་མགོན། ཕྱིན་དྲུག་ ཕ་རོལ་གསོན་པ། དབང་
བཞིའི་བྱིན་རླབས་རྫོགས་པ།” གཞན་བཀའ་རྒྱ་མར་གཏོགས་
པའི་དབྱངས་ཅན་མའི་བསྟོད་པ་དེ། བརྡུང་ལེན་དུ་བཀུག་འདུག་
པ་ཨེ་མ་ཧོ། ང་རང་ཁོང་འདར་རྒྱག་དགོས་བྱུང་སོང་། བསྟན་པ་
ཁ་ན་རྒྱུ། གདམས་པ་འདོམ་ན་མངར། ང་རང་ངོ་མ་བོད་གྲོང་
འདི་ནས་འཇིགས་སྐྲག་གི་ཚོར་བས་ཟིན།
མདོར་ན་ཁ་ལ་བྱང་བའི་ཆོས་ཚིག་ཡོད་དོ་ ཅོག་ བརྡུང་ནས་
ལེན་པར་ཆོག་མཆན་འཐོབ་ཡོད། དེ་འདྲ་ཡིན་ན་ཡིག་རྩོམ་ཙམ་
འཁྱོངས་མིན་གྱི་མཚམས་ནས་མཁས་པ་ཡིན་ལ། སྒྲ་སྙན་གོག་པོ་
བརྡུང་མཁན་ཞིག་ཡིན་པས་རོལ་མོ་བ་ཡིན་ནམ། བོད་རིགས་དང་
མཁས་པ་ནི་མོག་མོག་ཟ་ཁང་ཞིག་དང་འདྲ་སྟེ། ཟ་ཁང་དེ་རུ་མོག་
མོག་ཟ་རྒྱུ་ཡོད། ང་རང་མོག་མོག་ཟ་རྒྱུར་མི་དགའ། ཉིད་ཀྱིས་ང་
ལ་ཟས་མགྲོན་གནང་རྒྱུར་གྲོས་ཁ་མ་བཏོན་ན་བཟང་། ང་ནི་ཁྱོད་
71
-



རྨ་ཆུའི་བསམ་གཏན་གྱི་རྩོམ་བཏུས · དཔྱད་རྩོམ།
ཚོར་མོས་པའི་ཆང་གཏམ་དང་གཡག་རོ་འདྲུད་པའི་བྱ་འགུལ་དུ་མི་
ཞུགས་ཁོ་ཐག་ཡིན། ཁྱེད་ཚོས་ང་ལ་མྱི་བུ་གླེན་པ་ཞིག་རེད། ཅི་
ཡང་མི་བྱོན་ཁོ་ཐག་རེད་ཟེར་ངེས།
དེ་བཞིན་ངས་གོང་གི་གྲོགས་པོར“ཁམས་སངས་ཀྱི་སྨན་ཞིག་
གྲོང་ཁྱེར་ན་ཡོད་པ་གཏན་ནས་མ་ཤེས་པས་རང་གི་དུས་ཚོད་ལ་སྡོམ་
ཚིག་ཡག་པོ་ཞིག་བཏབ་ཡོད། ལྕགས་ཀྱི་སྒལ་ཚིག་དང༌། ཨར་
འདམ་གྱི་ཤ་གཟུགས་བཅོས་པའི་གྲོང་ཁྱེར་གྱི་མཁར་ཚོགས་ནི་འདོད་
ཧམ་ གྱི་དམྱལ་ཁམས་ཡིན་ལ། དེ་ན་སྤྱི་གཤིས་ཀྱི་གདོང་པགས་
བཤུས་པའི་བསད་གཏུབ་འཕྲོག་བཅོམ། གཡོ་སྒྱུའི་ཁ་རླངས་ཐོ་ལོ་
ལོ། ཞེ་སྡང་མིག་རྩ་དམར་སེ་དམར། འདོད་གཡེམ་ཆུང་ངུ་བར་
མེད་འདེབས། ཀ་ར་མ་འཆའ། བོད་སྐད་ཀྱི་གཏམ་དཔེ་དེ་ཤེས་
ན་དེ་འདྲ་རང་རེད། ཀ་ར་མ་འཆའ་རེད”ཟེར་ངེས།
བདག་ཆུང་བའི་སྐབས་སུ《གོས་དཀར་གྱོན་པའི་བླ་མ»ཞེས་
པའི་སྒྲུང་ཐུང་ཞིག་བཀླགས་པ་དྲན་བྱུང༌། ཡིན་པ་ནི་འཕྲོད་བསྟེན་
གསར་བའི་བདེ་སྲུང་ཞབས་འདེགས་ལས་ཁུངས་ལ་སོང་བའི་མ་སྲི་
རྣམས་ཀྱི་གདོང་ལ་འཛུམ་པའི་མདངས་ཤིག་ཤར་ཡོང་། དེ་ནི་རང་
གི་གནས་ཚུལ་དགའ་རབས་ཤིག་རེད་འདོད་དེ་གུར་མོ་ལ་ཁ་བརྡ་
ཞིག་བྱས་པ་ཡིན། བོད་མི་ཡིན་པའི་ཞིབ་འཇུག་སློབ་མ་འགའ་ཞིག་
གིས་གནས་ཚུལ་དེ་ལ་བརྟེན་ནས་བགྲོ་གླེང་གི་དུས་ཚོད་ ཅིག་མཁོ་
འདོན་མི་བྱ་ལ། དེ་བཞིན་རིག་གནས་སྡེ་ཁག་གི་ཡིག་རྩོམ་ཕོན་ཆེ་
- 72 -



རྨ་ཆུ་བའི་ཁྱི་བཤད།
བ་སྤྱི་ཚོགས་དངོས་ལ་ཁ་ཐག་རིང་བའི་གནད་དོན་ཞིག་མཐོང་ཡོང༌།
མ་སྲུ་བདེ་སྲུང་གི་ལས་སྣེ་བ་སེམས་དཀར་ཞིག་ན་རེ། འབྲོག་གི་མ་
སྲུ་ཚོས་རང་གི་ཕུང་ཁམས་འཕྲོད་བསྟེན་ལ་ཞུགས་ནས་དེའི་སྐོར་གྱི་
རྒྱུན་ཤེས་སྦྱངས་རྒྱུ་ནི་བོད་མིའི་ལ་རྒྱུ་རེད་ཟེར། ཉེ་གམ་ན་ཡོད་
པའི་ཞིབ་འཇུག་སློབ་མ་ཚོ་གད་མོ་ཤོར། གྲྭ་བ་ཡང་དེ་བཞིན་ཞལ་
འཛུམ་ནས་སྡོད་པ་ལ་བལྟས་ན་ཡང་དག་ལྟ་བའི་གནད་ ཅིག་རྙེད་
སོང་བ་མིན་ནམ་སྙམ། དེ་ནི་ཁྱི་བཤད་ཅིག་རེད། གང་ལྟར་ན་
གཞོན་སྐོར་ཞིག་གིས་ཁྱི་བཤད་དང་། ཁྱི་བཤད་ཀྱི་སྐོར་ལ་ད་དུང་
གད་དར་མ་བྱས་པ་འདྲ། །
དོན་ལ་མ་བུའི་འཕྲོད་བསྟེན་གྱི་རྒྱུན་ཤེས་ནི་མྱི་སོན་གྱི་ཞིང་ས་
གསར་བའི་རྨང་གཞི་ཡིན་ལ། མྱི་སོན་གྱི་རེ་བའི་གོམ་པ་དང་པོ་
ཡིན་ལ། མི་སོན་གྱི་ལ་རྒྱ་ཡིན། ལ་རྒྱ་དེ་ནི་སྔོན་རབས་པས་རྗེས་
རབས་པར་བཞག་པའི་མིག་དཔེ་བཟང་བོ་ཞིག་རེད། དེ་ནི་མི་
རིགས་ཀྱི་ལ་རྒྱ་ངོ་མ་རེད། །
༢༠༠༧ལོའི་ཟླ་ པར་བྲིས།
- 73
-



རྨ་ཆུའི་བསམ་གཏན་གྱི་རྩོམ་བཏུས • དཔྱད་རྩོམ།
《དཔྱོད་ཤེས་རྒྱང་འབོད》ལ་ལྟ་བ།
༡ ཐོག་མའི་ཚོར་བ།
མངོན་ཤེས་མེད་པའི་སྐྱེ་བོ་ཡིས། །
འཇིག་རྟེན་ལེགས་ཉེས་རྣམ་པ་ཀུན། །
ངག་ཚིག་ལ་བརྟེན་རྟོགས་པའི་ཕྱིར། །
སྨྲས་པའི་ངག་ལ་ལེགས་པར་བརྟག།
—— རྒྱལ་བོ་ལུགས་ཀྱི་བསྟན་བཅོས་ལས།
དེ་ལྟར་དུས་རབས་སྔོན་མའི་ལོ་རབས་བརྒྱད་ཅུ་བའི་མི་ཆོས་
རྩོམ་རིག་གི་ སོན་འབྲས་ སོ་ མར་འབུས་འགོ་ཚུགས་པ་དང་ཆབས་
གཅིག་འཚོ་སྡོད་དང་མི་གཞི་ལ་ཐོག་མར་རིག་པ་ཕྱོགས་འགོ་ཚུགས་
པ་རེད། །
ཀུན་ཁྱབ་ ཏུ་རང༌ གྲོལ་གྱི《སྤྲུལ་སྐུ》ནི་ཆོས་ལུགས་ ལ་ ཐེར་་་་
འདོན་བྱས་པའི་རྩོམ་ཡིག་ཅིག་པོ་ཡིན་ཟེར། དེ་འདྲ་མ་རེད། དེ་
ནི་ཁྱིམ་པའི་རྩོམ་ལུས“ཧྥR /sig”ཀྱི་ཐོག་མ་ཙམ་དུ་གོ་དགོས་པ་ལས།
ཆོས་ལུགས་ལ་ཐེར་འདོན་དགག་སྒྲུབ་རང་བཞིན་གྱི་རྩོམ་ཡིག་གང་
མང་མང་ཞིག་སྔོན་ནས་ཡོད། དཔེར་ན་བཀའ་གདམས་པའི་ལྟ་
མགུར་ཕོན་ཆེ་བ་དང༌། གུང་ཐང་བསྟན་པའི་སྒྲོན་མའི《ཡང་སྤྲུལ་
- 74 -



«དཔྱོད་ཤེས་རྒྱང་འབོད》ལ་ལྟ་བ།
དེ་ཉིད་གསལ་བ»དང༌། ཡ་ རིས་ ཨ་ བསོའི《གོང་གསེར་ཁམས་
མདོ»ཚངས་དབྱངས་རྒྱ་མཚོའི《མགུར་གླུ》འབྲོམ་སྟོན་པ་རྒྱལ་བའི་
འབྱུང་གནས་ཀྱི《མི་ཆོས་གནད་ཀྱི་ཕྲེང་བ》པཎ་ཆེན་སྐུ་ཕྲེང་བདུན་
པ་བསྟན་པའི་ཉི་མའི«ཁ་ཆེ་ཕ་ལུའི་བསླབ་བྱ》གཞན《བཤེས་པའི་
སྤྲིངས་ཡིག》སོགས་ལྟ་བུ་རེད།
ལྷག་པར་དུ་ཤཱཀྱ་ཐུབ་པ་ཡངས་པ་ཅན་དང་ཉེ་བ་འོད་མ་ཅན་
གྱི་གྲོང་གི་བྱང་ཕྱོགས་ཤིང་ཤ་བའི་ཚལ་དུ་དབྱར་གནས་བཅུ་བཞི་བ་
མཛད་ཅིང་། དེ་དུས་ཕམ་པ་བཞི་བ་མི་ཆོས་བླ་མའི་བརྫུན་གྱི་ཕམ་
པ་བཅའ་བར་མཛད་དོ། །
བདག་གི་སྣང་བ་ལ། ཆོས་ལུགས་ལ་ཁ་གཏོང་བ་དེ་དེང་སང་
རྒྱུག་ཆེ་བ་འདྲ་སྟེ། དེ་ནི་སྐུ་ཞབས་ཉེ་ཚེ་ལགས་ཀྱིས། “ དཀོན་
མཆོག་ཤི་སོང” ཞེས་པ་དེ་ནས་རྒྱུ་མཚན་ནམ་རྒྱུ་མཚན་ཅི་ཡང་མི་
འདུག་པའི་བཤད་ཡམས་ཤིག་ཐོན་པ་དེ་ནི་ ཅོང་སྒྲ་ཞིག་དང་འདྲ་
བར་རྣ་བ་ཐོགས་ཚད་ཀྱིས་གོ་སོང་ལ། རྒྱུ་མཚན་ག་རེ་རེད། ད་
བར་དུ་སུས་ཀྱང་གསལ་བཤད་བརྒྱབ་མེད་པ་འདྲ། གལ་ཏེ “ཤི”
ཞེས་པའི་ཆོས་ཉིད་དེ་མེད་ན་ཉེ་ཚེ་ཡི་ཚིག་གྲུབ་དེར་ནུས་པ་ཅི་ཡང་
མེད་ལ། “འཆི” ཞེས་པའི་ཆོས་ཉིད་དེ་གནམ་ཞབས་ཀྱི་འགྲོ་བ་
སེམས་ཅན་ལས་མེད་ཚེ་མཚན་ཉིད་རྩོད་སྒྲུབ་ཀྱི་གཞུང་ལུགས་གང་
ཡིན་ཞིག་ལས་འཛོལ་བྱུང་བར་ཐེ་ཚོམ་མེད་པ་རེད།
ཉེ་ཚེ་ནི་འགྲོ་བ་སེམས་ཅན་ལ་འགན་མི་འཁུར་བ་ཞིག་རེད་
- 75 -



རྨ་ཆུའི་བསམ་གཏན་གྱི་རྩོམ་བཏུས དཔྱད་རྩོམ།
ཅེས་ན་འགལ་ཚབ་ཅན་ཞིག་ཡིན་རྒྱུ་རེད། ཁོས་སྐྱབས་མགོན་ཨ་མུ་
ཡིས་རྫུན་ལབ་སོང་ཟེར་ལ། དེ་ཡང་བླུན་དད་ལ་རྒོལ་བའི་བྱ་་་
འགུལ་ཞིག་ཡིན་རྒྱུ་རེད། བྱ་འགུལ་དེ་འདྲ་བའི་ཐོན་ཁུངས་ནི་
འཇིག་རྟེན་མི་ཆོས་གནས་ལུགས་ལ་འགན་ཐེག་པའི་གནས་ཚུལ་འོག་
འབྱུང་བ་ཡིན་ལ། དེ་ལ་བརྟེན་ནས་ད་གཟོད་སེམས་ཅན་གྱིས་དང་
ལེན་བྱེད་ངེས་སོ། །
ཁོང་གིས་རང་ལས་གཞན་པའི་མཚན་ཉིད་ཀྱི་ལྟ་བ་ཡོད་ཚད་
ལ་ལོག་སྒྲུབ་ཅི་ནུས་ མཛད་ པ་དེ་ རྩ་ བའི་ རྩ་དོན་ཞིག་ ཏུ་དགོངས།
ཁོས་རང་ཉིད་ནི་འཇིག་རྟེན་ཆོས་ཉིད་ཀྱི་རྩོག་སྐྱོན་མ་རེག་པའི་མི་བུ་
གཅིག་པུ་ལ་རེ་བཞགས་བཅངས་པ་རེད།
ང་ཡིས་བལྟས་ན་ཉེ་ཚེ་ལགས་འཇིག་རྟེན་རིག་པ་ལ་བྱང་ཆ་
ལྡན་ཞིང་དེ་ནས་བླ་ན་འཕགས་ཞེས་བཤད་རྒྱུ་ལས་མི་འདུག ཀློག་
མཁན་ཉིད་ཀྱིས་ཅི་གསུང་ལ་བདག་གིས་གསན་ཡང་ཆོག
དེ་ཡང་སྐྱེ་རྒ་ན་འཆི་བཞི་ནི་སྟོན་པ་ཤཀྱ་ཐུབ་པའི་རྟོགས་པ་
རེད། དེ་འདི་དང་ཕྱི་མ་བར་དོ་གསུམ་ལ་བཞག་པའི་རྟོགས་པ་
རེད། ལྟ་བ་བཀར་བཏགས་ཀྱི་ཕྱག་རྒྱ་བཞི་ སྟེ། ཟག་བཅས་་་་
ཐམས་ ཅད་ སྡུག་བསྔལ་བ། འདུས་ བྱས་ ཐམས་ ཅད་ མི་རྟག་ པ།
ཆོས་ཐམས་ཅད་སྟོང་ཞིང་བདག་མེད་པ། མྱ་ངན་ལས་འདས་པ་
བཅས་བཞི་ནི་རྩ་བའི་རྩ་དོན་རེད་དེ། སྟོན་པ། བསྟན་པ། ལྟ་
བ་གང་ ཐད་ནས་འཇིག་རྟེན་འདོད་ཡོན་རིག་པའི་ཁྱབ་ ཁོངས་ལ་
- 76 -



«དཔྱོད་ཤེས་རྒྱང་འབོད»ལ་ལྟ་བ།
དཔུང་འཇུག་བྱས་མེད་ནའང་། ཕྱིས་ཀྱི་ཆོས་པ་ཟོག་པོ་དག་གིས་
ཆོས་སྲིད་ལྷད་ནས་ལྷད་དུ་སྦངས་ནས་དག་ཐེར་བྱ་དགོས་པའི་ཚད་
དུ་བསྐྱལ་བ་རེད།
གསལ་ཁ་ཞུས་ན་ཆོས་སྲིད་ཟུང་འབྲེལ་ཟེར་བའི་མི་རིགས་ཞྭ་
མགོ་སྐྱ་ལེབ་དེ་བཀླུབས་པ་ནས་བཟུང་བོད་ལ་སྡོམ་པ་གཉིས་ཤོར་གྱི་
གཏམ་རྒྱུད་ཅིག་བྱུང་བ་རེད། །
དཔེར་ན་ཁ་ཆེ་བའི་མུའུ་ཧན་མོ་ཏེ་འདས་རྗེས་སུ་རྒྱུན་འཛིན་
པ་ལུའུ་མའེ་ཡེ་ཡིས་སྤྱི་ལོ༦༦༡ནས༧༥༠ ཡི་བར་ལ་ཆོས་སྲིད་ཟུང་
འབྲེལ་གྱི་རྒྱལ་ཁབ་བཙུགས་པ་ཡུན་མ་རིང་བར་འཐོར། །
ཡང་སྤྱི་ལོ ༣ ༢༠ནས༥༥༠ ཡི་ བར་རྒྱ་གར་ གྱི་ཀུཔྟའི་རྒྱལ་་་་་་
རབས་ལ་རྒྱལ་ཁབ་གཅིག་འགྱུར་བྱུང་བ་མ་གཏོགས། ཕྱིས་སུ་ཆོས་
སྲིད་ཀྱི་དབང་སྒྱུར་བ་འགའ་བྱུང་ནའང་མ་རིང་བར་རྒྱ་གར་ཡང་
སིལ་བུར་འཐོར། དེ་བཞིན་དུས་སྐབས་དེར་རྒྱ་གར་ཁ་ཆེས་ཆོས་
ཚོགས་ཀྱིས་རང་ཕྱོགས་རྒྱ་བསྐྱེད་ཀྱི་འགོག་རྐྱེན་བཟོས།
ཡང་སྤྱི་ལོའི་དུས་རབས་ལྔ་བ་ནས་བཅུ་བའི་བར་གནའ་བོའི་
ནུབ་གླིང་སྟོབས་འབྱོར་མངའ་ཐང་གི་རྩེ་མོར་བསྔགས་པའི་རོ་མ་གོང་
མའི་རྒྱལ་ཁབ་ཟེར་བ་ཞིག་དར་རྒྱས་བྱུང་སྒང་། ཡེ་ཤུ་ཆོས་ལུགས་
གསར་དར་གྱིས་སིམ་འཛུལ་བྱས་ཏེ་རྒྱལ་ཁབ་མགོ་རྟིང་སློག་པ་རེད།
དེ་བཞིན་ལོ་རྒྱུས་ སིལ་མོ་ཙམ་ནས་བདེན་པ་ར་འཕྲོད་པ་ནི་
ཤཱཀྱ་ཐུབ་པས་རང་ཉིད་དགུང་ལོ་ཉེར་དགུའི་སྟེང་རྒྱལ་སྲིད་སྤངས་
- 77 -



རྨ་ཆུའི་བསམ་གཏན་གྱི་རྩོམ་བཏུས • དཔྱད་རྩོམ།
ནས་འཁོར་བ་ལས་རབ་ཏུ་བྱོན་པ་ནི་མིའི་རིག་པར་བརྟེན་ནས་་་
བལྟས་ནའང་གནས་ལུགས་མཆོག་ཏུ་གྱུར་བ་ཞིག་རེད། ང་ཚོས་
བདག་ཅག་གི་སྟོན་པ་རྟེན་ཙམ་དུ་འཇོག་པ་ནི་ནོར་འཁྲུལ་ཚབ་ཆེ་
ཤོས་རེད། །
ཆོས་སྲིད་གཉིས་ནི་མེ་ཆུ་ལྟ་བུ་རེད། གང་ལྟར་མི་མཇེད་ཀྱི་
བདག་པོ་ རང་ ནས་ མངའ་ བསྒྱུར་ བ་ ནི་ སྟོན་ པ་ ཤཀྱ་ཐུབ་ པ་ རེད།
མི་ མཇེད་ པའི་ ཁམས་ སུ་ བདག་ པོ་ བྱེད་ པ་ ནི་ ཉེ་ ཚེ་ ལྟ་ བུ་ རེད།
འཇིག་རྟེན་པའམ་འཇིག་རྟེན་མཚན་ཉིད་རིག་པའི་ཁྱད་ཆོས་ཤིག་
ངེས་པར་རྟོགས་དགོས་པ་ནི་རིག་པ་མི་འཐོམ་པའི་ཐོག་མའི་ཆ་རྐྱེན་
རེད། །
ཡང་འདི་ལྟར་འཇིག་རྟེན་མཚན་ཉིད་པ་ཉེ་ཚེ་ནི་སྐྱེད་མའི་
ཐོབ་ཐང་ལ་རྩིས་ཐང་མེད་མཁན་ཞིག་ཡིན་ཞིང་། སྐྱེས་དམན་གྱི་
དངུལ་ཁུག་ལ་བེད་ཆོད་པ་ཞིག་ཀྱང་རེད། ཉེ་ཚེ་ནད་ཀྱིས་བསྙེན་
ནས་གཤེགས་པའི་དུས་སུ་ནུ་མོ་ ཧྲ་ཡིས་ཀྱི་བྱམས་སྐྱོང་ལ་མགོ་བོ་
བསྙེས་ནས་མིག་ཟུང་བཙུམ།
སྟོན་པ་ ཤཱཀྱ་ཐུབ་པ་ནི་ཁམས་གསུམ་འགྲོ་བ་མར་གྱུར་བ་ལ་
དྲིན་དུ་ལྟ་བའི་མི་བུ་ཞིག་ཡིན་པའི་ཆ་ནས་མྱ་ངན་ལས་འདས་པ་ནི་
ངང་བ་པད་མཚོར་འཇུག་པ་དང་འདྲ་བའོ། །
འཇིག་རྟེན་ པས་བལྟས་ནའང་གནས་ལུགས་དེ་གཉིས་ལས་་
གང་ནི་འདི་ངོགས་དང༌། གང་ནི་ཚེ་ཕྱི་མ་ ཡི་ཆར་གཏོགས་པ་་་
- 78 -



《དཔྱོད་ཤེས་རྒྱང་འབོད》ལ་ལྟ་བ།
གསལ་བོ་ཤེས་ཐུབ། །
“མྱ་ངན་ལས་འདས”ཞེས་པའི་དོན་ནི་གཉེན་པོ་བདག་མེད་
རྟོགས་པའི་ཤེས་རབ་ཀྱི་བདག་འཛིན་ས་བོན་དང་བཅས་པ་སྤངས་པ་
ན་འགོག་པ་མྱ་ངན་ལས་འདས་པའི་གོ་འཕང་འཐོབ་པར་འགྱུར་ཏེ།
དེ་ནི་གཏན་དུ་བདེ་བའི་ཐར་པ་ཉོན་མོངས་ཀྱིས་གཡོ་བར་མི་ནུས་
པའི་ཞི་བ་སྟེ། འཁོར་བའི་སྡུག་བསྔལ་གྱི་རྣམ་པ་ཐམས་ཅད་དང་
བྲལ་བའི་རང་བཞིན་གྱི་གོ་འཕང་ཡིན་པའི་ཕྱིར། དེ་ནི་ཤཀྱ་ཐུབ་
པ་མུ་སྟེགས་སྟོན་པ་གཞན་དང་མི་འདྲ་བའི་ཁྱད་ཆོས་གཙོ་བོ་ཡང་
ཡིན་པར་འདོད།
དེང་སང་ཤར་ནུབ་གང་གི་ཕྱི་ནང་རིག་པའི་གསུང་ཟིན་དུམ་
བུ་རེ་རང་རང་གི་མོས་པ་བཞིན་ལུང་རེ་འདྲེན་པ་ནི་རང་རེའི་ཆོས་པ་
དང་ཆོས་མིན་གང་ཡིན་གྱིས་རང་གི་རྒྱབ་རྟེན་དུ་འཇོག་སྲོལ་ཞིག་ཏུ་
འགྱུར་ཡོད། དེ་ནི་དོན་ལ་རང་གི་ཤེས་རབ་དང་ལྟ་བ་གཡོ་ལྡེག་
དང་རང་ཚུགས་སྲ་བརྟན་ཞིག་མེད་པའི་རྟགས་རེད།
དོན་ལ་སྲོལ་རྒྱུན་རིག་པ་དང་སྲོལ་རྒྱུན་གོམས་པའི་སྒྲུབ་ཚུལ་
ཞིག་རེད། དེ་རིང་གི་གསར་བ་མ་འོངས་པའི་སྲོལ་རྒྱུན་རིག་པ་
རེད། དོན་མེད་བཀྱལ་བའི་ངག་མི་སྨྲ་བ་ནི་ཀུན་ལ་ཐུགས་རྗེ་ཆེ་
ཞེས་རེ་བ་ཞུ་གི་ཡིན་ལགས།
བདག་གིས་དེ་རིང་དཀོན་མཆོག་ནས་མཚོན་པའི་སངས་རྒྱས་
ཆོས་ལུགས་དང༌། འཇིག་རྟེན་པའི་ལྷ་ཆོས། འཚོ་གཞིས་རིག་པ་
- 79 -



རྨ་ཆུའི་བསམ་གཏན་གྱི་རྩོམ་བཏུས • དཔྱད་རྩོམ།
སོགས་ཀྱི་ཁྱད་ཆོས་དབྱེ་ཞིབ་ལ་ཞུགས་ནས་རང་གི་བློ་དང་འཚམ་
པའི་གནས་ལུགས་ཤིག་བཤད་རྒྱུ་ཡིན། དེར་སྐུ་ཞབས་ཞོགས་དུང་
གི《དཔྱོད་ཤེས་རྒྱང་འབོད»ལ་འཁྱུད་ནས་དུས་ སྐབས་དམིགས་་་
བསལ་ཅན་ཞིག་གི་རང་མོས་གླེང་སྟེགས་སུ་བུད་པ་ཡིན།
༣ སྐུ་ཞབས་ཞོགས་དུང་གི་འཛུམ་མདངས།
ཕན་པར་སྨྲ་བ་བླ་མ་ཡིན་ཡང་དཀོན། །
དེ་ལ་ཉན་པ་བུ་ཚ་ཡིན་ཡང་དཀོན། །
བསླབ་བྱ་ཞུ་བ་མང་ཡང་སློབ་པ་དཀོན། །
དམ་ཆོས་བཤད་པ་མང་ཡང་སྒྲུབ་པ་དཀོན། །
ཚིག་གི་བཟང་ངན་ཙམ་གྱིས་ཕན་ཐོགས་མེད། །
ཡུན་དུ་དཔྱད་ན་ཤིན་ཏུ་ཕན་པ་ཡོད། ། །
—ཞང་སྟོན་བསྟན་པ་རྒྱ་མཚོས།
སྐུ་ཞབས་བཀྲ་རྒྱལ་ལག་ས་ཀྱིས་བྲིས་པའི “འཕག་འཚག་གི་ང་
རོ” དང༌། “བག་ཆགས་དོང་སྤྲུག” གཞན“ ཧོལ་རྒྱུག་ཐོད་རྒལ”
སོགས་ནི་བོད་ཀྱི་རིག་གནས་པའི་སྡེ་ལ་བཞད་པའི་མེ་ཏོག་ཅིག་རེད་
དེ། སྔར་ན་མེད་པའི་མེ་ ཏོག་ ཅིག་ རེད། ངས་དེ་ ལྟར་ བཤད་
དགོས་དོན་ནི《དཔྱོད་ཤེས་རྒྱང་འབོད»ལ་ལྷག་བསམ་གྱི་འཛུམ་
རླབས་ཤིག་འཕྱུར་གྱིན་འདུག ལྷག་བསམ་དེ་ནི་རང་རེས་ ཁས་
ལེན་དགོས་པ་ཞིག་རེད། 《དཔྱོད་ཤེས་རྒྱང་འབོད»ཀྱི་རྩ་བའི་བསམ་
- 80 -



《དཔྱོད་ཤེས་རྒྱང་འབོད»ལ་ལྟ་བ།
བློ་ནི་མི་རིགས་རང་གི་ཆ་མ་ཚང་བ་ནས་ཆ་ཚང་བའི་རིག་གནས་མ་
ལག་གམ། ཐབས་བྱུས་ཆ་ཚང་བ། དུས་རབས་གསར་བའི་འཚོ་
གཞིས་ཀྱི་ཆེད། འཚོ་གཞིས་ནི་རྩ་བའི་རྩ་དོན་ཞིག་ཡིན་པ་སུ་་་
ལའང་བཤད་མ་དགོས། བཟོ་སྐྲུན་རིགས་ཀྱི་མ་ལག་ཆ་ཚང་བ་ཞིག་
ལ་ སྙེག་རྒྱུ་ནི་མཚོན་དོན་ཉག་གཅིག་པོ་རེད། དཔེར་ན་ ལྕགས་
རིགས་བཞུ་སྦྱངས་ནས་མཚོ་གྲུ། གནམ་གྲུ། མེ་འཁོར་དང་་་་
ལྕགས་ ལམ། སྡོད་ ཁང་ བརྒྱ་ རྩེག་ མ། འཇིག་ རྟེན་ འཕུར་ གྲུ།
གཞན་དམག་ཆས་སྐོར། རང་མི་རིགས་ཀྱི་བག་ཆགས་རྙིང་བའི་
ཉམས་ཞན་གླེང་བ། འདིར་བག་ཆགས་ཟེར་བ་དེ་བམ་མཐུག་ཅིང་
བེར་གཞགས་པའི་གདོད་མའི་གོམས་སྲོལ་དང་བསམ་བློའི་འདུ་ཤེས་
ལ་གོ་དགོས་པ་རེད་མ་གཏོགས་ཆོས་ལུགས་རང་རྐྱ་བའི་གོ་བ་ལེན་
སྟངས་ཉག་གཅིག་པོ་སྤྱད་ན་མི་འོས། གཤིས་རྒྱུད་ངན་རུལ་གྱི་ནད་
བཀྲུ་དགོས་པ། ཁྱིམ་ནས་བཤད་པའི་མི་སྐད་ཡིན་པ་ལས། རི་
ནས་གྲག་པའི་འདྲེ་སྐད་མིན་པ་སེམས་ཐག་རེད། འདི་ལ་བློ་མིག་
གི་གུ་ཡངས་ཤིག་ཡོང་རྒྱུ་རེ་བ་ཡིན། ༢༠༠༡ལོའི་ཟླ ༣ པའི་་་་་
ཚེས༡༡ཉིན་སྐུ་ཞབས་ཞོགས་དུང་གིས་ཕྲན་ལ་ཡིག་ཟམ་བརྒྱུད་ནས
《དཔྱོད་ཤེས་རྒྱང་འབོད»ཀྱི་དཔེ་དེབ་ ཚར་ གཅིག་ བསྐུར་འདུག
གྲོང་གསེབ་པ་བདག་ལ་མཚོན་ན་ཕྱི་རོལ་བརྡ་འཕྲིན་གསར་བ་དང་
བར་ ཐག་རིང་ཞིང་། བོད་རང་གི་རིག་གནས་པའི་སྡེ་དང་གོང་
འོག་གི་ཚུལ་དུ་ལུས་པ་སོགས་རང་ཉིད་ཀྱི་སྣང་བ་ཁེར་ཆད་དུ་འགྱུར་
- 81 -



རྨ་ཆུའི་བསམ་གཏན་གྱི་རྩོམ་བཏུས• དཔྱད་རྩོམ།
ཡོད་པའི་སྐབས་དང་འཁེལ། སྐུ་ཞབས་ཞོགས་དུང་གིས་ཕྲན་ལྟ་བུ་
རིག་གནས་ཀྱི་ས་བཅུད་མ་འཛོམ་པའི་གྲོང་གསེབ་པ་ཞིག་ལ་ཁོང་གི་
ལྟ་བའི་མར་ལོ་ཕུལ་བ་ནི་ཤིན་ཏུ་དགའ་འོས་པའི་དོན་དག་ཅིག་རེད།
ཡང་ན་ཡོན་ཏན་པའི་སྡེ་ནའང་སྐུ་ཞབས་ཞོགས་དུང་ལྟ་བུས་
ཕྲན་ལྟ་བུ་མིག་ལམ་དུ་ལྟ་བ་དང་བསམ་བློ་བཤམས་དོན་ཞིག་ཡོད་པ་
གུས་འཇོག་གི་ གནས་སུ་འཁུམས། འདིར་བདག་གིས་ཚང་མ་་་་་
གནས་ལུགས་ཀྱི་མདུན་ནས་ལྷིང་འཇགས་ཡིན་དགོས་པ་གལ་ཆེ་བའི་
རྣམ་འགྱུར་བསྟན་པ་ཡིན། གང་ལྟར་རང་གིས་ཀྱང་མི་ཀླད་ཀྱི་ཤོང་
ཚོད་ལ་ཞུགས་ནས་སྐད་ཆ་འགའ་ཡང་བཤད་འདོད་པ་ནི་འུར་གྱི་
གྲལ་འཕོངས་ཞོན་པ་ནི་མིན་ཏེ། ལས་ཀྱི་བགོས་པའི་ཚོར་བ་ཞིག་
ཏུ་འདོད་ལ། བོད་དུ་སྐྱེས་པའི་ཡང་དགོས་ཤིག་ཏུ་ལྟ་ཡང་འདོད་
དེ། རང་རེས་ཁྲི་སྲོང་ལྡེ་བཙན་གྱི་ཐབས་བྱུས་རྙིང་བ་ཞིག་ད་དུང་
གང་ཡིན་དུ་བཀླུབས་ནས་སྲིད་འབྱོར་རིག་གསུམ་གྱི་ལས་གོང་མཐོར་
མ་ ཐེག་པ་ངོ་རེ་ཚ། ཐབས་བྱུས་ མ་འཛོམ་པ་དེས་རང་རེའི་བྱ་་
གཞག་གང་ཡིན་ཞིག་ལ་ཚད་ཁ་དང་སྟོབས་ཤུགས་མེད་པ་རེད། སྒོ་
ཤེས་རབ་རྒྱ་མཚོ་ལགས་ཀྱིས“གཙུག་ལག་ཁང་རྒྱལ་ཁང་དུ་གྱུར་ཅིང་།
ཡུམ་བུ་བླ་མཁར་མཆོད་ཁང་དུ་བསྒྱུར་པའི་ལམ་ལུགས་ལས། བོད་
ཀྱི་སྲིད་དབང་སྲ་བརྟན་དུ་སོང་ཡོད་དམ། བོད་ཀྱི་ཆོས་ལུགས་
གཙང་མ་ཞིག་འཁྱོངས་ཡོད་དམ”ཞེས་བརྗོད་པ་རང་རེད།
བོད་ཀྱི་ཁྱིམ་ཐབ་སོ་འཛིན་པའི་ཇག་ཚོ་རེ་རྫ་འབུར་རེའི་གཞི་
- 82 -



«དཔྱོད་ཤེས་རྒྱང་འབོད»ལ་ལྟ་བ།
བདག་ལ་འགྱུར་བའི་ཉིན་ནི་མི་ལོ་སྟོང་ཕྲག་གཅིག་གི་ཡར་སྔོན་ནས་
བྱུང་བ་རེད་མ་གཏོགས་ཁ་སང་སད་ནས་འཐོར་བ་མ་རེད། ཇག་
པ་དང་རྐུན་མ་ཁྱུ་སྐོར་རེ་ས་འཐོར་གནམ་འཐོར་དུ་སོང་བ་ནི་བོད་
ཆེན་པོའི་ནང་རུལ་རུ་བྱོལ་གྱི་ལས་ཀ་དང་པོ་རེད། དེ་ལ་རྒྱན་ཆ་
གཟིངས་འཇོག་གི་སྣང་བ་ཞིག་གང་ནས་འབྱོར།
བོད་ཀྱིས་རང་ཉིད་བརྗེད་ནས་ཡུན་རིང་འགོར་སོང་བ་རེད།
དེ་ལ་རང་ཉིད་ཀྱི་བླ་སྲོག་འཚོལ་སྟངས་ནས་འགོ་ཚུགས་ཏེ། རང་
ཞལ་འཛུམ་པའི་མ་ངོ་ཟིན་དགོས་པ་མ་ཡིན་ནམ། མ་ཡུམ་ནི་གང་
ལ་ ཟེར་ བ་ ཡིན་ ཞེས་ ན། སྲིན་ མོ་ ལ་ གོ་ བ་ ལེན་ དགོས་ པ་ རེད།
སྲིན་མོའི་གཤིས་བཞིན་གྱི་ཆ་ནས་བོད་ལ་རང་གི་གདོད་མའི་ཡང་
དག་ཁྱད་ཆོས་ཀྱི་ཆ་ཤས་ཤིག་རྙེད་མི་འོང་ངམ། ཆོས་ལུགས་པས་
སྲིན་མོའི་རྐ་ལག་ཉིང་ལག་མ་ལུས་པར་ས་བསྣོན་བརྒྱབ་པའི་ངང་
ཚུལ་དེ་ནས་ང་ལ་རྣམ་རྟོགས་ཤིག་སྐྱེས་འོང་། དེ་དང་དེ་འདྲ་བའི་
གནས་ལུགས་ལ་བསམས་ན་ང་ཚོར་ཡོད་འོས་པའི་རྒྱུ་མཚན་རེ་ཡོད་
ཆོག་ཆོག་རེད་དེ། མ་སྲིན་མོ་དང་《དཔྱོད་ཤེས་རྒྱང་འབོད》བར་
གྱི་གསང་བ་ཞིག་རྟོགས་མི་འོང་ངམ།
༣ ཞོགས་དུང་གི་ལྟ་བ་དང་ལྟ་བའི་དྲང་ལུགས།
བློ་རྒྱུད་དམན་ལ་གདམས་བྱས་ཀྱང་། །
ཕན་པ་རྒྱ་ཆེར་འབྱུང་མི་སྲིད། །
- 83 --



རྨ་ཆུའི་བསམ་གཏན་གྱི་རྩོམ་བཏུས · དཔྱད་རྩོམ།
བློ་བཟང་དམ་པའི་སྐྱེས་བུ་ལ། །
ཟུར་ཙམ་སྨྲས་ཀྱང་ཕན་པ་ཆེ། །
རྒྱལ་བོ་ལུགས་ཀྱི་བསྟན་བཅོས་ལས།
གང་ལྟར་ཞོགས་དུང་གི་ལྟ་བ་ནི་གྲག་འགུལ་ཅན་ཞིག་ཏུ་གྱུར་
ཡོད། གྲག་འགུལ་ནི་དོན་དག་ཅིག་ཡོད་པའི་དོན་རེད། མདོར་
ན་ གྲག་འགུལ་དེ་ནི་རྒྱུ་མཚན་ཡོད་པ་དང་། རྒྱུ་མཚན་མེད་པ་་་
གཉིས་སུ་འདུ་བར་སེམས། དང་པོ། ཞོགས་དུང་གིས་ཆོས་་་་་
ལུགས་ཁས་མི་ལེན། རྒྱུ་འབྲས་ཁས་མི་ལེན། སངས་རྒྱས་ཁས་མི་
ལེན། བླ་མ་ཁས་མི་ལེན། མདོར་ན་བོད་ཀྱི་རིག་གནས་བཅུ་ཁས་
མི་ལེན་ཞེས་པ་རང་རེད། རྒྱུ་མཚན་ལ་ཞུགས་ན་གནད་དོན་ཞིག་
མ་རེད།
གསེད་བཀྲོལ། ཞོགས་དུང་གིས་ཆོས་ལུགས་ཁས་མ་བླངས་
པ་བདེན་ནམ། རྒྱུ་འབྲས་ཁས་མ་བླང་བ་བདེན་ནམ། སངས་
རྒྱས་ཁས་མ་བླང་བ་བདེན་ནམ། མདོར་ན་བོད་ཀྱི་རིག་གནས་བཅུ་
བོ་ཁས་མ་བླང་བ་བདེན་ནམ། བདེན་ན་འགྲིག་འདུག སོ་སོའི་
ལྟ་བ་དང་བསམ་བློ་གཅིག་འདྲ་མིན་པ་ནི་རྒྱུན་ལྡན་ཞིག་རེད། དེ་
ནི་ བསྟན་ འཛིན་ པ་ རྣམས་ ཟུག་ དགོས་ པའི་ གནས་ ཤིག་ མ་ རེད།
ཟུག་དགོས་པའི་དོན་ཡང་མི་འདུག རྒྱུ་མཚན་ནི་ཞོགས་དུང་གིས་
གཏན་ནས་ཆོས་ལུགས་ཤིག་གི་རྩ་དོན་མ་བསྒུལ་ལ། ཡན་ལག་གི་
དོགས་སློང་ནི་དགོས་པ་དོན་ཡོད་ཅིང་། དམ་ཆོས་ལ་བཤད་ནའང་
- 84 -



《དཔྱོད་ཤེས་རྒྱང་འབོད»ལ་ལྟ་བ།
སྨན་པའི་རྒྱུ་རུ་མཐོང་། སྲོལ་རྒྱུན་པའི་བསམ་གཞིགས་གསར་བ་
གཏོང་དགོས་པའི་སྣེ་ཁྲིད་ལྟ་བུ་རེད། སངས་རྒྱས་ཆོས་ལུགས་ལ་
མཚོན་ ནའང་ འཕགས་ པ་ ཉན་ ཐོས་ ཀྱི་ སྡེ་ ཐོག་ མར་ དར་ བ་ དང་།
སངས་རྒྱས་ཀྱི་བསྟན་པ་ལ་བཅོས་བསྒྱུར་གྱི་འགོ་ཚུགས་པ་མ་ཡིན་
ནམ། དེ་བཞིན་ཞོགས་དུང་གིས་འདི་དང་ཕྱི་མ་བར་དོ་གསུམ་གྱི་
སྐས་རྡང་གཏོར་མེད་ལ། དེ་བས་སྟོན་པ་སངས་རྒྱས་ཀྱི་བསྟན་པའི་
ཆོས་ཀྱི་ལྟ་བ་ལ་སྙིང་བོ་མེད་ཅེས་བཤད་མི་འདུག ཞོགས་དུང་གིས་
བདག་ཅག་གི་སྟོན་པ་ཐུགས་རྗེ་མི་ཆེ་ཞེས་བཤད་མི་འདུག །
ཞོགས་དུང་གི་ལྟ་བ་ལ་འདོད་ཆགས་ཀྱི་འཚོ་གཞིས་དང༌། ཞེ་
སྡང་གི་འཐབ་རྩོད་དགོས་ཞེས་བཤད་པ་ལས། ཤེས་རྨོངས་ཀྱི་གཏི་
མུག་མི་དགོས་ པ་ ཤཱཀྱ་ཐུབ་ པ་དང་མཐུན་འདུག རྩ་བ་དེ་རེད།
གཞན་ཞོགས་དུང་གི་རྩོམ་ཡིག་གི་ནང་དུ“འཆི་བ”ཞེས་པའི་ཡིག་
འབྲུ་གཉིས་ལ་བརྩི་བཀུར་བྱས་མེད་པ་ནི་རྩ་བ་རེད། རྩ་བ་དེའི་
སྟེང་ནས་ཞོགས་དུང་གི་ལྟ་བ་ནི་བོད་ཀྱི་ད་ལྟ་ལ་ཕན་ཐོགས་ཆེ་བའི་
བགྲོ་གླེང་ཞིག་རེད། ཉ་ ཉོག་ མང་ བོ་ བཤད་དགོས་ པ་ མི་འདུག
དཔེ་ལྟ་བུ་ལ་བོན་ལ་ནང་བ་མི་མཐུན། ནང་བ་ལ་ཡེ་ཤུ་པ་མི་མཐུན།
སྒང་འདིར་ཆོས་ལུགས་ཆེ་ཁག་གསུམ་དང་བཅུ་ཡོད་པ་སོ་སོ་ནང་
འགལ་བྱུང་བ་ནི་རྒྱུན་ལྡན་རེད། དེ་ནི་ཚ་བེར་བེར་དུ་འུར་དགོས་
པ་ཞིག་མ་རེད། རང་བཞིན་རེད། རང་བཞིན་ཞེས་པ་དེ་རིགས་
ངེས་པར་དུ་རང་མལ་དུ་བསྐྱུར་ནས་འཇོག་དགོས། དེ་ནི་ཆོས་ཉིད་
- 85 -



རྨ་ཆུའི་བསམ་གཏན་གྱི་རྩོམ་བཏུས • དཔྱད་རྩོམ།
ཀྱང་རེད། གནས་ལུགས་ཀྱང་རེད། །
དེ་འདྲ་ཡིན་ཙང་ཞོགས་དུང་གིས་ལོག་ལྟ་ཅི་ཡང་བཤད་མི་
འདུག དཔེ་ཙམ་འཇོག་ན་མི་ ཀ་བ་དང་ཁ་བ་གཉིས་ལ་ལྟ་བ་་་
མཐུན་ལུགས་ཤིག་དང༌། མི་མཐུན་པའི་ཆ་གཉིས་སུ་ཡོད། མི་
མཐུན་པའི་ཆ་དེ་ནི་སོ་སོ་ལ་སྣང་བའི་ལོག་ལྟ་རེད། ལྟ་ལོག་དེ་སོ་སོ་
རྩ་བ་ནས་འཆུག་ཡོད་པ་སུ་ལ་གསལ། དེ་ཡང་སོ་སོ་ནས་སྒྲུབ་རྒྱུ་
རེད། དེ་ནི་ང་དང་ལྟ་བ་འགལ་བ་ཙམ་རེད། ཁྱོད་དང་ལྟ་བ་
མཐུན་པ་ཙམ་རེད། བདག་གི་བཤད་པ་མི་བདེན་ན་འགྲིག་མི་
འདུག ཞོགས་དུང་ལ་གླེང་འདེབས་རྫུན་སྐོར་གང་མང་བྱས་འདུག
དེ་ནི་མི་ཆོས་ཀྱི་ཀུན་སྤྱོད་དང་འགལ་སོང་བ་རེད།
དཔེར་ན་བསྟན་དགྲ་ཟེར་བ་དང༌། གླང་དར་མ། རོ་ཟན།
ཡུགས་ས་མ། བདུད་ རྒུན། རིག་གནས་གསར་བརྗེ་བ་སོགས་
ཚིག་མཚོན་བཏབ་འདུག དེ་ནི་ཞོགས་དུང་གི་ལྟ་བའི་བདེན་པ་
མཚོན་སྟངས་ཤིག་རེད། ཁྱོད་ངན་སྨྲ་བ་ལ་རིག་པ་ཟད་པའི་རྟགས་
ཀྱང་རེད། ཞོགས་དུང་ལ་ཚིག་རྩུབ་ངན་སྨོས་ཇི་སྙེད་ཅིག་བཏབ་པ་
ནི་ཞོགས་དུང་གས་གཏོར་བྱུང་བའམ་ཞོགས་དུང་གི་ཤེས་དཔྱོད་ཀློང་
དུ་རྡོལ་བའི་བདེན་རྟགས་རེད་ཟེར་ཆོག་གོ། །
བོད་ཀྱི་ཤི་མིན་གསོན་མིན་གྱི་རིག་གནས་མཁའ་དབུགས་ལ་
ཐོར་གྱི་དུང་ཆེན་ལྡིར་བ་དེ་ཡང་འགྲིག་འདུག ཐབས་བྱུས་མ་
འཛོམ་པའི་བོད་མི་རྣམས་བླ་འདར་སྙིང་གཟེར་བ། མཐར་ངོ་ཚ་
ཁ 86 -



《དཔྱོད་ཤེས་རྒྱང་འབོད》ལ་ལྟ་བ།
དགོས་བྱུང་བ་འགྲིག་འདུག དེ་ཡང་རྗེ་བཙུན་མི་ལའི་རྣམ་མགུར་
དུ“ཁྱོད་རང་སེམས་དགྲ་རུ་མ་སྡང་ན། །བྲག་སྲིན་མོ་དག་ལ་ཇི་ལྟར་
སྡང་། །” ཞེས་པ་ལྟ་བུ་རེད། ད་ལྟ་བསམ་གཞིག་གི་ཁ་ཕྱོགས་
སྒྱུར་རྒྱུ། ལྟ་བ་རེའི་ཡངས་དོག་བརྗེ་རེས་བྱ་རྒྱུ། ཞོགས་དུང་གིས་
ནུས་པ་ཞིག་བཏོན་ཚར།
ཡང་བསྟན་དགྲ་ཟེར། ཐོག་མར་མིང་དེ་གང་འདྲ་ཞིག་ནས་
བྱུང་བ་རེད། བསྟན་པ་དེ་སངས་རྒྱས་ཀྱི་བསྟན་པ་ཡིན་རྒྱུ་རེད།
སངས་རྒྱས་ཉིད་ལ་དགྲར་འཛིན་པ་ཡིན་ནམ། སངས་རྒྱས་དེ་དགྲ་
རུ་འགྱུར་བ་ཡིན། སངས་རྒྱས་ལ་དགྲར་ལངས་པ་ཞིག བཤད་
ཡམས་དེ་ནི་མགོ་ཆག་ཅིག་རེད། སངས་རྒྱས་དང་འབྲེལ་བ་ཡོད་རྒྱུ་
མ་ རེད། ཡང་ ཆོས་ པ་ ཟོག་ པོ་ དག་ གི་ རྫུ་ བསྟན་ པ་ རང་ རེད།
སངས་རྒྱས་ཞེས་པ་ནི་སྒྲ་བཤད་དུ་ཉོན་མོངས་ནས་སངས་པ་དང་།
ཤེས་རབ་ཀྱི་ཡོན་ཏན་ཀུན་ནས་རྒྱས་པའི་གོ་འཕང་ངམ་ས་ཞིག་ཏུ་
བཏགས་པའི་མིང་ཡིན་པ་ལས་གང་ཟག་ཅིག་གམ་གང་ཟག་གི་ཡུལ་
དུ་ མི་ འཛིན་ པ་ འདྲ། དེ་ བས་ རིགས་ རུས་ སམ། སྡེ་ ཁག
ཚོགས་ པ་ སོགས་ གང་ལའང་འབྲེལ་བ་མེད་པ་རེད། མདོར་ན་་་
སངས་རྒྱས་ཆོས་ལུགས་དེ་བོད་གཅིག་པུའི་མ་རེད། དེ་མིའི་རིགས་
ཧྲིལ་བོའི་རེད།
སངས་རྒྱས་ཀྱི་བདེན་པ་དེ་བཤད་ནས་འགྲུབ་པའམ་སྐྱོར་ནས་
ཐུབ་པ་ཞིག་ཡིན་ན་སངས་རྒྱས་ཡང་ཉམས་རེ་ཆུང་བ་ལ། གང་
- 87 -



རྨ་ཆུའི་བསམ་གཏན་གྱི་རྩོམ་བཏུས • དཔྱད་རྩོམ།
ལྟར་གནད་དོན་དེ་ནི་བཤད་ནས་ར་འཕྲོད་ཐུབ་པ་ཞིག་གཏན་ནས་
མ་རེད། ར་འཕྲོད་དགོས་པ་ཞིག་ཀྱང་མ་རེད། རྒྱུ་མཚན་ནི་ང་ལྟ་
བུའི་ཆོས་པ་མེད་ལ། ཁྱོད་ལྟ་བུའི་སློབ་མ་ཡང་ཡོད་རྒྱུ་མ་རེད།
གང་ཡང་འཛོམ་མི་འདུག་པའི་གནད་དོན་དེ་བོད་མི་བྱིངས་ད་དུང་
མི་ཆོས་ཤེས་རིག་གི་ལག་ཆགས་མེད། །
སྤྱི་འབངས་ཀྱི་རྒྱུ་དག་ཅེས་པའི་ཚད་དེ་ལ་བསམས་ན་བོད་ནི་
རྗེས་དང་གཞུག་མ་ཡི་དང་པོ་རེད། གཙོ་བོ་དད་པ་དང་དག་སྣང་
ཞེས་པ་ནི་སྐད་ཆའི་མཚོན་ཐུབ་པ་ཞིག་དང་། སངས་རྒྱས་ཤཱཀྱ་
ཐུབ་པའི་ཡོན་ཏན་སྐད་ཆ་ནས་བཤམས་སྟོན་ཐུབ་པ་ཞིག་མ་རེད།
དེ་བཞིན་ང་སངས་རྒྱས་ལ་མི་དད་ ཅེས་ན་སྐྱོན་དུ་མི་འདོགས་ལ།
དེ་བཞིན་ང་སངས་རྒྱས་ལ་དད་ཅེས་ནའང་དགེ་ ཅི་ཡང་མི་འདུག
ཐམས་ཅད་རྫུན་མ་རེད། དད་པ་ཡོད་པའམ་རྟོགས་པ་བརྙེས་པ་སོ་
སོ་ཁྱིམ་པའི་ནོག་སྡུར་གྱི་གྲལ་དུ་འཛུལ་མི་ཡོང་། འཆོས་པ་ཆོས་ཀྱི་
ལས་སུ་རང་ཚུགས་ཞལ་འཛུམ་ནས་སྡོད་པ་རེད། དེ་ལ་སེམས་ཁྲལ་
བྱ་དགོས་པ་མ་རེད། དེ་ལ་གཡོ་བ་མེད་པ་རྡོ་རྗེའི་ལམ་གྱི་བསམ་
གཏན་པ་ཟེར་ཡང་ཆོག
ཞོགས་དུང་གིས་བཤད་པ་ཡང་བདེན་འདུག་སྟེ་བྱམས་དང་
སྙིང་རྗེ་ཡིས་ཕྱི་དགྲ་འགོག་མི་ཐུབ། སྒོམ་རྒྱག་སྒོང་སྡོད་ཀྱིས་མི་
རིགས་དར་མི་ཐུབ་པ་ཡང་བདེན་པ་རེད། དགེ་སློང་དག་མ་ཞིག་
དཀོན་དཀོན་དུ་སྣང་ལ། གལ་ཏེ་དགེ་སློང་དག་མ་ཞིག་གིས་ཉེ་
- 88 -



《དཔྱོད་ཤེས་རྒྱང་འབོད»ལ་ལྟ་བ།
རིང་གི་དོན་མི་ཡོང་བ་ཡང་བདེན་པ་རེད། དེ་དགེ་སློང་དང་ཆོས་
ལུགས་ཀྱི་རྒྱན་དུ་འགྲོ་ལ། རྒྱན་དེ་ལ་ཞོགས་དུང་གི་ཅི་ཡང་བཤད་
མི་འདུག དེ་ཉིད་མི་རིགས་འཚོ་སྡོད་ཀྱི་བྱ་གཞག་ལ་མཁོ་དགོས་
ཆུང་བ་རེད། ཞོགས་དུང་གི་བཤད་པ་བདེན་ནི་རེད། ནང་བ་
སངས་རྒྱས་ཀྱི་ཆོས་ནི་མི་རྒྱུད་འཇམ་ཤས་ཆེ་བའི་ལམ་དུ་འཇུག་པའི་
ཆོས་ལུགས་ཤིག་རེད།
འཇམ་ཤས་ཆེ་བའི་བརྡར་ཁ་ཡིས་རྩུབ་ཤས་ཆེ་བའི་མི་རིགས་
ཤིག་འབྱོང་མི་ཐུབ་པ་བདེན་པ་རེད། རྩུབ་ཤས་ཤིག་མེད་ཚེ་རང་
རེས་འཇིག་རྟེན་གྱི་བྱ་གཞག་མི་བྱོན་པ་རེད། དེ་བཞིན《དཔྱོད་
ཤེས་རྒྱང་འབོད》བོད་ལ་མཁོ་བ་རེད། དཔེ་ཞིག་བཀོད་ན་ཐང་
བཙུན་བླ་མ་ཡི་ཐུགས་རྒྱུད་འཇམ་ཤས་ཆེ་བས་རྐྱེན་གྱིས་སྤྲེའུ་བྲ་རྒོད་
དེ་དགོས་མཁོ་ཆེ་བ་རེད། ཐང་བཙུན་བླ་མ་མ་བཟང་བ་མིན་ལ།
སྤྲེའུ་བྲ་རྒོད་དེ་ཡང་མི་མཁོ་བ་མ་རེད། རྣོ་དང་ཞ་ཉེ་ལྷན་དུ་སྦྱར་ན་
དཔའ་དམ་གྱི་རལ་གྲི་བྱོན་པའི་གཏམ་རྒྱུད་ལ་ཐེངས་ཤིག་ལྟ་རོགས།
ང་ཚོས་ཐོག་མར་མི་སྒེར་རང་གི་རིག་གནས་ཆུ་ཚད་ལ་ནང་རྒྱུས་ཤིག་
ལོན་ན་ཧ་ཅང་བཟང༌།
སེམས་ཐང་ལ་བཞག་ནས་བསམ་གཞིག་ཅུང་ཟད་བཏང་ན་
ཞོགས་དུང་གིས་ལོག་བཤད་རྐྱང་བ་བྱེད་ཀྱི་མེད་པ་གསལ་བོར་ཤེས་
ཐུབ། བོད་ཀྱི་བསམ་བློ་དེ་རྒྱ་གར་ལ་ཁུངས་གཏུགས་པའམ། རྒྱ་
ནག་ལ་ཁུངས་གཏུགས་པ། བལ་བོ་དང་སོག་པོ། དོན་གྱི་ཞང་
ཡ 89 —



ས
རྨ་ཆུའི་བསམ་གཏན་གྱི་རྩོམ་བཏུས • དཔྱད་རྩོམ།
ཞུང་། གང་ལྟར་ཕྱི་ལ་སྔས་སུ་བོར་ནས་རང་ཉིད་བརྗེད་ པ་ནི་་་
གནད་དོན་ཞིག་རེད། དྲི་བ་འདི་འདྲ་ཞིག་ཡོད་དེ་བོད་དུ་རིག་
གནས་བཅུ་ལ་ནང་བྱན་ཆུད་པ་སུ་ཡོད། ནང་བྱན་ཆུད་མཁན་དེ་
འཛམ་གླིང་གི་རྩེ་མོ་གང་ལ་བུད་སོང་། ཡང་གཅིག སངས་རྒྱས་
ཆོས་ལུགས་དེ་བོད་ཀྱི་རྩ་བའི་མི་རིགས་རིག་གནས་ལ་འཇོག་ཨེ་ཆོག །
རིག་གནས་དང་ཆོས་ལུགས་ཀྱི་ ཤ་ སྤགས་འབྱར་བའི་གནད་
དོན་དེ་གང་ལ་འཇོག་རྒྱུ། སངས་རྒྱས་ཆོས་ལུགས་ཀྱི་རྩ་བ་དང༌།
བོད་རྒྱུད་ནང་བསྟན་ཆོས་ལུགས་ གཉིས་ཀྱི་བར་ཐག་ཇི་ལྟར་ཚད་
འཇལ་རྒྱུ། བོད་རྒྱུད་ནང་བསྟན་ཆོས་ལུགས་དང་གཡུང་དྲུང་བོན་
གྱི་བསྟན་པ་གཉིས་ཀྱི་རྩ་བའི་རྩ་ལམ་གྱི་ཉེ་རྒྱུད་དེ་ཇི་ལྟར་གསལ་
བཤད་བྱ་རྒྱུ། བོད་མི་རང་གི་རིག་གནས་ལྟ་བ་རང་རྐྱ་ཐུབ་པའི་
མཚན་ཉིད་ཅིག་གང་ནས་འཇོག་རྒྱུ།
གཞན་ཡང་བོད་ཀྱི་དམག་དོན་རིག་པ་གང་ན་ཡོད། བོད་ཀྱི་
ཚོང་དོན་རིག་པ་གང་ན་ཡོད། བོད་ཀྱི་མི་ཆོས་རིག་པ་གང་ན་ཡོད།
བོད་ཀྱི་སྲིད་དོན་རིག་པ་གང་ན་ཡོད། བོད་ཀྱི་རྒྱལ་སྲིད་རིག་པ་
གང་ན་ཡོད། བོད་ཀྱི་རིག་པའི་རིག་པ་གང་ན་ཡོད། བོད་ཀྱི་
ཁྲིམས་རྩོད་རིག་པ་གང་ན་ཡོད། བོད་ཀྱི་ཆུ་ལམ་དང་མཁའ་ལམ་
རིག་པ་གང་ན་ཡོད། བོད་ཀྱི་རང་བྱུང་འབྱུང་ཁམས་རིག་པ་གང་
ན་ཡོད། ནང་མཐུན་ཆ་འཇོག་རིག་པ་གང་ན་ཡོད། གནས་་་
སྟོངས་པ་དེ་འདྲ་མང་བ་ལ། ཀུན་གྱི་ཚབ་ལ་གཅིག་འཇོག་རྒྱུ་ཨེ་
- 90 -



《དཔྱོད་ཤེས་རྒྱང་འབོད»ལ་ལྟ་བ།
ཡིན། དེ་ནི་ཆོས་ལུགས་གཅིག་པོ་ཡིན་ནམ། ཆོས་ལུགས་ཉིས་པོ་
ཡིན། ཡང་ན་ཆོས་ལུགས་གསུམ་པོ་ཡིན། གསལ་བཤད་བྱ་རྒྱུ་
ཞིག་ལ་དཀོན་མཆོག་གསུམ་རིག་གནས་མ་རེད། བདེན་པ་བཞི་
རིག་གནས་མ་རེད། དེ་ནི་ཆོས་ལུགས་རེད། མགོ་རེག་རག་ཚང་
མ་དགེ་སློང་མ་རེད། གོས་ནག་ནག་ཚང་མ་ཤན་པ་མ་རེད། རྒྱ་
ནག་ནག་ཚང་མ་དགྲ་བོ་མ་རེད། རྒྱ་གར་གར་ཚང་མ་གྲོགས་པོ་མ་
རེད། སྤུ་སེར་སེར་ཚང་མ་སྔོན་ཐོན་མ་རེད། ཁ་ལ་རྒྱ་ཚང་མ་
དོན་དམ་མ་རེད།
ངས་ནི་རང་གི་མི་ལ་ཉེ་རིང་གི་བསམ་པའི་འགོས་ནད་ལས་
རྒྱང་དུ་བཀྱེད་དེ་རང་དབང་ཟེར་བའི་བརྡ་དོན་གྱི་མཛེས་སྡུག་ལ་
ཞུགས་ཏེ། འཚོ་གཞིས་གསར་བའི་མི་ཆོས་རྣལ་མའི་ཁྱིམ་ཚང་ཞིག་
འཛུགས་སྐྲུན་བྱ་རྒྱུ་ཟེར་ངེས། དེ་འདྲ་ཡིན་ཙང《དཔྱོད་ཤེས་རྒྱང་
འབོད》ནས་འགོ་འཛུགས་དགོས་པ་འདྲ།
༩ བག་ཆགས་རྙིང་བ་ཟེར་བ་ཡི་རྩ་བ།
ཆོས་སྲིད་ཀྱི་འབྱོར་བའི་ཉི་ཟླ་གཉིས། །
གནམ་གང་ལ་ལྷན་ཅིག་འཛོམ་ཆེས་ན། །
མུན་ནག་ཏུ་འགྲོ་བ་ཨ་ཙ་མ། །
རན་པ་ཞིག་བྱུང་བས་ཆོག་པ་ལ། །
——བསླབ་བྱ་ནོར་བུའི་གླིང་དུ་བགྲོད་པའི་ལམ་ཡིག་ལས།
– 91 —



རྨ་ཆུའི་བསམ་གཏན་གྱི་རྩོམ་བཏུས • དཔྱད་རྩོམ།
བག་ཆགས་རྙིང་བ་ཟེར་བ་ནི། དུས་ཡུན་རིང་བོར་ལས་སྣོན་
མ་བྱས་པར་ལུས་པའི་སྲོལ་རྒྱུན་གྱི་འཆོས་སམ་རིག་གནས་གོམས་སྲོལ་
རྙིང་བ་ལ་གོ་བ་ལེན་དགོས་ཏེ། དེ་ཡང་རིག་གནས་བཅུ་ནས་་་་
མཚོན་པའི་དཔེ་ཁྲིད་གོམས་སྲོལ། དགོན་པའི་ཆོས་བཅས་ཀྱི་སྲོལ་
རྒྱུན་སློབ་གསོ། གྲོང་བའི་ཁྱིམ་བྱུས་ཀྱི་སྲོལ་རྒྱུན་སློབ་གསོ། གོང་
གི་མི་རྒན་ཀྱི་གཡོ་ཉལ་སློབ་གསོ། འོག་གི་སྤྲང་རྒན་གྱི་རྒྱུ་འབྲས་
ལས་སྨིན་གྱི་སློབ་གསོ། ཡས་ཀྱི་མོ་དམན་གྱི་སློབ་གསོ། མས་ཀྱི་
འདྲེ་བགག་གི་སློབ་གསོ། ཕྱོགས་ཀྱི་བར་ཆད་གནམ་རྡིབས་ཀྱི་སློབ་
གསོ། འདི་ཕྱི་ལག་ངོའི་སློབ་གསོ། བྱིན་རླབས་ཆར་འབེབས་ཀྱི་
སློབ་གསོ། བཤད་ཡམས་སྒྲོ་འདོགས་ཀྱི་སློབ་གསོ། ཞྭ་གུག་གུག་
གི་སློབ་གསོ། མགོ་ཐུར་ཐུར་གྱི་སློབ་གསོ། བསྟན་དགྲ་རྩམ་་་
འདུལ་གྱི་སློབ་གསོ། སངས་རྒྱས་རྒྱབ་རྨོག་གི་སློབ་གསོ། འབུལ་
རྟེན་བོགས་འགྱུར་གྱི་སློབ་གསོ། དེ་ལྟ་བུའི་ཆོས་སམ་རིག་གནས་དེ་
བཀབས་ནས་མི་ལོ་སྟོང་ཕྲག་ལྔ་ལྷག་འདས་སོང་བ་ལ་སྲོལ་རྒྱུན་རྙིང་
བ་རེད་ ཅེས་བཤད་ན་ཆོག་ལ། དེ་ལ་བརྟེན་པའི་ལྟ་བ་ལ་བག་
ཆགས་རྙིང་བ་རེད་ཅེས་བཤད་ན་ཆོག་ཆོག་རེད། དེ་ལ་ག་དར་
དང༌། དག་ཐེར། ཁ་ སྣོན། བསྒྱུར་བཅོས། དོགས་སློང་་་
སོགས་བྱེད་རྒྱུ་འཕྱི་མ་སོང་ངམ།
ཡུལ་སྲོལ་གོམས་གཤིས་ནས་འདི་ཕྱིའི་རྒྱུ་འབྲས་ལྟ་བ་སོགས།
བཤད་སྲོལ་ཞིག་ལ་བོད་ཡུལ་ན་ལྷ་མཐོ་བ་ལས་མི་ལ་ཙོག་ས་མེད་ཅེས་
— 92 —



Fམ་ཀལ་ཁr ༢epe:
སློc
ཀུ''
N
པར : ་ ག་:2:༌
བཙ
གpxz. ཨུཙྪT » ཨ་པས7%
r
es
rg.༤:: 1:33: * ས་སྣུgustཀ, ཝཝང%ཚpxgམ==༧
:༤༤ ལr73:ཏཱgཏུ་གསལ་བ༌ལགས།
《དཔྱོད་ཤེས་རྒྱང་འབོད》ལ་ལྟ་བ།
པ་བདེན་ཤས་ཆེ། འདི་ནས་ཞོགས་དུང་གི “ ཕ་མའི་སྐོར”ཞེས་པ་
དེ་རེད། དེ་ལ་ཞུགས་ནས་ལྟོས་ས་ལྟོས་འཇོག་གི་དཔེ་དོན་རེ་སྦྱར་
ན། ༡ ཕ་མ་ཡིག་ལོང་བ་ཞིག་ལ་བུ་ཕྲུག་ཡིག་ལོང་ཞིག་ བྱོན་པ།
༢ ཕ་མ་རྐུན་མ་ཞིག་ལ་བུ་ཕྲུག་རྐུན་མ་ཞིག་བྱོན་པ། ༣ ཕ་མ་ཆོས་
དད་པ་ཞིག་ལ་བུ་ཕྲུག་ཆོས་བཅའ་ཞིག་བྱོན་པ། ཊམདོར་ན་ཕ་མ་
ནི་བུ་ཕྲུག་གི་ཡོད་ཚད་ལ་རག་ལས་པའམ་བུ་ཕྲུག་གི་ཡོད་ཚད་ལ་ཚོད་
འཛིན་མཁན་དུ་འགྱུར་བ། ཚོད་འཛིན་དེ་ནི་ཕན་པའི་ཀུན་སློང་
ནས་གནོད་སྐྱེན་པ། བུ་ཕྲུག་གི་མི་ཚེར་ཐེབས་པའི་ཕ་མའི་ཤན་
ཞུགས་པ་ཚབ་ཆེ་བ། དེ་ནི་བདེན་པ་རེད། བུ་ཕྲུག་དེར་བུ་ཕྲུག་
རང་གི་རང་མཚན་བདེ་ཐང་ཅན་ཞིག་སྨིན་མ་ཐུབ་པ་བདེན་ནི་རེད།
དཔེར་ན་རུས་རྒྱུད་ནས་རླམས་པའི་མི་བཅའ་སྲོལ། དབུལ་ཕྱུག་
ནས་རླམས་པའི་མི་བཅའ་སྲོལ། སྐུ་དྲག་དང་གཡོག་འཁོར་ནས་
རླམས་པའི་མི་བཅའ་སྲོལ། བླ་དཔོན་དང་གྲྭ་འཁོར་ནས་རླམས་
པའི་མི་བཅའ་སྲོལ། མདོར་ན་ཕ་མ་དང་ཕ་མ་བསྟར་ཕྲེང་གི་བག་
ཆགས་རྙིང་བའི་སློབ་གསོའི་མ་ལག་ནི་མཐུག་བེར་ཅན་ཞིག་རེད།
ཕྱི་ལཱ་དེ་ངེས་པར་ཕུད་ཐབས་བྱ་དགོས་སོ། །
བོད་ཀྱི་གཏམ་དཔེ་ཞིག་ ཏུ་གཅེས་མ་ཤེས་གཅེས་ཕྲུག་གཅེར་
བུར་ཕུད་པ་ཞེས་པ་ནི་ཉེན་ཚབས་ཆེ་བ་ཞིག་རེད། དོན་དེར་ཞིབ་
འཇུག་དོག་ཙམ་བཏང་ནའང་ཤེས་ཐུབ། དེང་གི་ཆ་ལ་འང་བོད་
རོང་འབྲོག་ཡིག་ལོང་བ་སོ་སོས་བླུན་རྟགས་བཅོས་ཐབས་མེད་པ་རེ་
- 93 -



རྨ་ཆུའི་བསམ་གཏན་གྱི་རྩོམ་བཏུས - དཔྱད་རྩོམ། །
སྟོན་གྱིན་ཡོད་ལ། ཡིག་ལོང་བ་ཞེས་པ་དེ་ནས་ཡོད་ཚད་མཚོན་
ཡོང་། རང་སྐྱོན་ཁས་ལེན་དགོས་པ་རེད། དེ་ནི་དྲང་བོ་དྲང་
འཇོག་གི་བྱ་བ་རེད།
བླུན་རྟགས་དེ་ནི་བག་ཆགས་རྙིང་བ་ནས་ བརླམས་ པ་རེད།
མང་བོ་བཤད་མ་དགོས་པ་རེད་འབྲོག་པ་གྲོང་ཁྱེར་དུ་ཐོན་པ་ཟེར་
དུས་བཞད་གར་རང་གྲུབ་ཀྱི་བརྩམ་ཆོས་ཤིག་ཐོན་ཡོང་། དེ་ནི་ཕྱི་
རོལ་སྔོན་ཐོན་གྱི་རྒྱལ་ཁམས་ལ་མྱི་བཞིན་འགྲོ་མི་ཐུབ་ པ་དང་མྱི་་
བཞིན་ཞུགས་མི་ཐུབ་པ་མཚོན་ཡོད། དེ་ནི་མི་རིགས་དེ་ཉིད་ནར་
མ་སོན་པའི་རྟགས་རེད། ནར་མ་སོན་པ་ཞེས་པ་ནི་མི་ཆོས་རིག་
གནས་མ་ལག་གི་ཀུན་སྤྱོད་དང་བསམ་པའི་འདུ་ཤེས་ནས་ཕུགས་རྒྱང་
རིང་ བའི་བགྲོད་ ལམ་ ཞིག་ གི་འཆར་གཞི་ ཆ་ མ་ཚང་བ་ཤེས་ཡོང་།
དེ་ནི་འབྲོག་མྱི་ཆེ་གེ་མོ་མིན་པར་བོད་མི་སྤྱི་ལ་འཇུག་གི་རེད། །
བག་ཆགས་རྙིང་བ་ནི་མྱི་གཞིའི་ཁྱད་ཡོན་ལ་ཁེ་དབང་འཕྲོག་
པའི་ལྟ་བ་ཞིག་རེད། གོང་གི་ལྷ། བར་གྱི་བཙན། འོག་གི་ཀླུ་
སོགས་ལ་འཇིག་རྟེན་འཚོ་སྡོད་ཀྱི་ཁེ་དབང་བྱིན་པ་ལ་ཟེར། དཔེ་
ཙམ་པོ་ཞིག་བཀོད་ན། བོད་བཙན་པོ་ལྷ་ནས་ཆད་པ། མི་བུ་ལུམ་
གནམ་ ནས་ ཆད་ པ། མགོ་ལོག་ གི་ མི་ རྒྱུད་ བཙན་ ནས་ ཆད་ པ།
ཕྱིས་ལུང་གི་མི་རྒྱུད་ཀླུ་ནས་ཆད་པ། སྲིན་པོ་ནས་མ་རྒྱུད་ཆད་པ་
སོགས་མི་ལ་མི་ཡི་གནས་ལུགས་ཤིག་ཀྱང་མ་བྱིན་པ། མདོར་ན་མི་
སྡེ་ལ་ལྷ་ སྡེ་དང་། མི་མོ་ལ་ལྷ་མོ་ཀླུ་མོ། སྦྲ་ཁྱིམ་གྱི་ཡ་གྱལ་ ཕོ།
- 94 -



《དཔྱོད་ཤེས་རྒྱང་འབོད»ལ་ལྟ་བ།
མ་ གྱལ་མོ། ཡ་ གཤོམ་ལྷ། ཡ་ ཐབ་ ལྷ། མ་ ཐབ་མི། ཞོས་
གཡག་ལྷ་ལ་ཐེན། གཡང་མོ་བཙན་ལ་ཐེན། འདོ་བ་ཀླུ་ལ་ཐེན།
དེ་ལ་སོགས་བརྡ་ཆད་ཙམ་ལ་ཞུགས་ནའང་ བག་ཆགས་རྙིང་བ་
བེར་མཐུག་པ་ཅི་ལ་མི་ཤེས། གང་ལྟར་རྩ་དོན་ནི་བོད་ལ་མི་ཆོས་
འཚོ་སྡོད་ཀྱི་ལྟ་བ་ཚུགས་མ་ཐུབ་པའི་བདེན་དཔང་ཡིན་པས། ངེས་
པར་དུ་ཞོགས་དུང་གི་བཤད་པ་ལ་དོ་སྣང་འོས་འཚམ་ཞིག་བྱ་དགོས།
དེ་ལ་གོ་ རྒྱུ་དང་གནས་ལུགས་ཡོད། དེ་ལ་དུས་ཚོད་ཀྱིས་
བདེན་པའི་དཔང་སྟེར་བར་ཐེ་ཚོམ་ཡོད་མི་སྲིད། 《དཔྱོད་ཤེས་རྒྱུང་
འབོད»ནི་བོད་ལ་མཁོ་གལ་ཆེ་བའི་རྒྱུ་མཚན་མང་ངོ༌། །
༥ གོ་འཛོལ་བྱུང་བའི་ཁ་འཛིང་།
ང་མ་སྡང་རང་གི་སྣང་བས་བསླུས། །
གདོང་གཏུག་ས་མདུན་གྱི་མེ་ལོང་རེད། ། །
ནང་ཤར་བ་རང་གི་གདོང་སྐྱི་རེད། །
ལུས་གཉེར་མ་མ་བྲིས་རང་གྲུབ་རེད། །
བདེན་ངོ་ཚ་རང་གི་བསོད་ནམས་རེད། །
—རང་གི«ཉིན་ཐོ»ལས་དྲངས།
དཔེ་དེབ་ཀློག་པ་ནི་ནང་དོན་གོ་བའི་ཆེད་དུ་ཡིན་ལ། ནང་
དོན་གོ་བའི་ཕན་ཡོན་ནི་བསམ་བློ་བསྐྱེད་པ་དང་བསྲིང་བའི་ཆེད་དུ་
ཡིན། རྒྱ་ཡིག་གི《དཔེ་དེབ་བཀླག་པའི་གསར་བརྗེ»ཞེས་ པའི་
- 95 -



-
::༌，
རྨ་ཆུའི་བསམ་གཏན་གྱི་རྩོམ་བཏུས • དཔྱད་རྩོམ།
མདོ་ན། “ རྩོམ་ཡིག་གང་དེ་ཀློག་པའི་སྐབས་སུ་ཐོག་མར་རགས་པ་
ནས་འདོན་པ། གཉིས་པ་ཞིབ་ནས་འདོན་པ། གསུམ་པ་བསམ་
གཞིགས་ནས་འདོན་པ” ཞེས་བཤད་པ་བཞིན། 《དཔྱོད་ཤེས་རྒྱང་
འབོད» ཀློག་ པའི་ སྐབས་སུ་ཡང་ཐོག་མཐའ་བར་གསུམ་དུ་ཀློག་་་་
མཁན་རང་སྟེང་ནས་ཀླད་པའི་འཇུ་ཐབས་ཀྱི་སྐོར་ལ་སྣང་འཇོག་འོས་
འཚམས་བྱ་དགོས་པར་སེམས། བོད་རྣམས་བསྟོད་པ་བཀླགས་་་
ནས་དུས་ཡུན་རིང་ཙམ་ཕྱིན་སོང་བས། 《དཔྱོད་ཤེས་རྒྱང་འབོད»ཀྱི་
ཚིག་བཞིན་གྱི་ངར་ཁ་གློ་བུར་དུ་གོམས་ལོབས་སུ་མི་འགྲོ་བ་རྒྱུན་ལྡན་
རེད། དེ་ནི་གནད་དོན་ཞིག་མ་རེད། དེ་ལྟར《དཔྱོད་ཤེས་རྒྱང་
འབོད»ལ་མཐའ་གཅིག་ཏུ་རྒོལ་བ་ནི་ཁྱི་རྣམས་ཕྱོགས་གཅིག་ཏུ་ཟུག་
པ་དང་གཉིས་སུ་མེད། “རི་བོང་ཅལ་འདྲོགས”ཀྱི་དཔེ་དོན་དང༌
གཉིས་སུ་མ་མཆིས། དེ་རིང་གི་བོད་མི་རྣམས་ཀྱིས་སྲོལ་རྒྱུན་གྲལ་
རིམ་སྤྱི་ཚོགས་ནས་རླབས་པའི “ ཨོ་ལགས་སོ” ཞེས་པའི་སྐད་ཆ་དེ་
བརྗེད་ནས་ཡུན་རིང་ཕྱིན་སོང་བ་རེད། །
དེ་ བཞིན་ གང་ དེར་ བསྟོད་ པ་ ཐལ་ཆེ་ བ་ ཡང་ སྐྱོན་ ཡིན་ ལ།
དམན་པ་ཐལ་ཆེ་བ་ཡང་སྐྱོན་ཡིན། མཐའ་དེ་གཉིས་ལས་མི་འདའ་
བ་ནི་བླང་དོར་གྱི་བློ་མིག་རྣོ་བ་དག་གི་མཛད་སྤྱོད་ཡིན་ལ། ངེས་
པར་དུ་རྣམ་པ་ཚོས་ཐུགས་གཤོང་གཡེལ་དགོས་པ་ཐུགས་རྗེ་མི་ཆེའམ།
དེ་ཡང《རྒྱལ་བོ་ལུགས་ཀྱི་བསྟན་བཅོས》ལས། བསྟོད་སྨད་འཇམ་
རྩུབ་ཚིག་ཕལ་ཆེར། ། བྲག་ཅ་བཞིན་དུ་ཡལ་འགྱུར་མོད། ། ཀུ་ཅོས་
96 -
----



《དཔྱོད་ཤེས་རྒྱང་འབོད》ལ་ལྟ་བ།
དཀྲོགས་པའི་ཁྱི་བཞིན་དུ། །བློ་ཆུང་ཤ་ཐང་ཆད་ཆད་འཁྲུག། ཅེས་པ་
ལྟར་ཞོགས་དུང་གི་རྩོམ་ཡིག་གི་ཚིག་བཞིན་དང༌། ཞོགས་དུང་གི་
ལྡོག་ཕྱོགས་རྩོམ་ཡིག་གི་ཚིག་བཞིན་ལ་ལ་ཞིག་དོན་གྱི་གནད་དུ་མ་
འཁེལ་བར་ཀླན་ཚིག་རྐྱང་བ་རང་དུ་གནས་པ་སོ་སོའི་སྐྱོན་དུ་མཐོང་
བས་འདིར་རེ་རེ་བཞིན་གསལ་བཤད་མ་བྱས། །
སྐུ་ཞབས་ཉེ་ཚེ་ལགས་ཀྱིས《བདག་གི་ཀློག་མཁན་ལ་ཕུལ་བ》
ཞེས་པའི་ནང་ན་འདི་འདྲ་བའི་ཚིག་ ཅིག་ ཡོད་དེ། “ཉིད་ཀྱིས་
བདག་གི་རྩོམ་ཡིག་ཀློག་སྐབས་རྣོ་ལ་བྱོན་པའི་སོ་དང་། ཚ་དྲོད་
འཇུ་རྒྱུས་ཀྱི་ཕོ་བ་ཞིག་ཡོད་པར་སྨོན”ཞེས་པ་རང་རེད། གང་ལྟར་
ད་སོ་མ་ཞོགས་དུང་ནས་མཚོན་པའི “མི་ཆོས་འཚོ་དོན་རིག་པའི” ལྟ་
བ་ཕྲུ་གུ་དམར་འབྱར་གྱི་ཚུལ་དུ་བོད་ལ་འཁྲུངས་མ་ཐག་ཡིན་པས།
དེ་ལ་བྱམས་པའི་ཕྱག་ཟུང་ཞིག་མ་གྱུར་མ་སྤུན་དག་ལ་ཡོད་ན་མི་
རིགས་ཀྱི་བྱམས་དང་སྙིང་རྗེ་མཚོན་ སྟངས་ཡག་ཤོས་རང་རེད་ལ།
ཤེས་རབ་ཀྱི་སྤྱན་དཀྱུས་མ་ཟུམ་པའི་རྟགས་ཀྱང་མ་ཡིན་ནམ།
༦ རྣམ་ཤེས་དང་བེམ་པོའི་འགལ་བ།
སླ་མོ་བཤད་ན་སླ་མོ་འདི་འདྲ་བ། །
འདི་དང་ཕྱི་མ་གཉིས་ནི་སྐད་ཆ་གཉིས། །
ཆོས་དང་འཇིག་རྟེན་གཉིས་ནི་ནང་དོན་གཉིས། །
གྲྭ་བ་ཁྱིམ་པ་གཉིས་ལ་སོ་སོའི་ལས། །
- 97 -



རྨ་ཆུའི་བསམ་གཏན་གྱི་རྩོམ་བཏུས • དཔྱད་རྩོམ།
དོན་དེ་ཤེས་ན་དོན་བཟང་ངང་གིས་འགྲུབ། །
རང་གི《ཉིན་ཐོ»ལས་དྲངས།
༡ ནང་བསྟན་གྱི་ཆོས་པས་རྣམ་ཤེས་ཀྱི་འདོད་ཆགས་དང་།
ཞེ་སྡང༌། གཏི་མུག་གསུམ་ནས་ཉོན་མོངས་འདག་པར་བརྩོན་པ།
འདི་ལས་ཕྱི་མ་གཙོ་བ། ཚེ་འདི་ཡི་ཡོང་དགོས་ཕྱི་མ་ཡི་ཆེད་དུ་བསྔོ་
བ། འཁོར་བ་ལས་སྒྲོལ་བ། འགྲོ་བ་རིགས་དྲུག་གི་ཁམས་ནས་
ཐར་བ། ཐམས་ཅད་མཁྱེན་པའི་ས་ལ་འཕོ་བ། བདག་མེད་ཀྱི་
གནས་སུ་སྒོམ་པ། མྱ་ངན་ལས་འདས་པ་སོགས་སོ། །
༉ འཇིག་རྟེན་པས་འདི་ངོགས་ཀྱི་འཚོ་ གཞིས་ཀྱི་བཙན་་
ཚུགས་གཙོ་བོར་འཛིན་པ། འདི་ངོགས་ཀྱི་མི་གཤིས་ གཙོ་བོར་་་
འཛིན་པ། ཞེ་སྡང་དང་འཐབ་རྩོད་གཙོ་བོར་འཛིན་པ། མཐར་
དེད་ན་འཐབ་རྩོད་ནས་རྒྱལ་ཁ་ཡོངས་སུ་ལེན་རྒྱུའི་ལས་རྩོམ་པ་ཡིན།
རྩ་ བ་ དེ་ རེད། ཆོས་ ལུགས་ དང་ གང་ ནས་ མི་ མཐུན་ པ་ རེད།
སྐྱབས་འགྲོའི་ལམ་ནས་འགལ་སོང་བ་རེད། འདི་ཕྱིའི་བར་ནས་
འགལ་སོང་བ་རེད། འདོད་ཆགས་དང་བདག་མེད་བར་ནས་་་་
འགལ་སོང་བ་རེད། ཞེ་སྡང་དང་སྙིང་རྗེ་བྱང་སེམས་བར་ནས་
འགལ་སོང་བ་རེད། འཐབ་རྩོད་དང་ཞི་བ་བསམ་གཏན་དང་་་་
འགལ་སོང་བ་རེད། སྟོན་པའི་བདེན་པ་བཞི་དང༌། རྟེན་འབྲེལ་
ཡན་ལག་བཅུ་གཉིས་དང་འགལ་སོང་བ་རེད། སྡིག་སྤོངས་དགེ་
སྒྲུབ་དང་འགལ་སོང་བ་རེད། དེ་འདྲ་ཡིན་ན་བཟང་འདུག རྒྱུ་
- 98 -



«དཔྱོད་ཤེས་རྒྱང་འབོད»ལ་ལྟ་བ།
མཚན་ནི་ཞོགས་དུང་གིས་བོད་ལ་ལྟ་བ་གསར་བ་ཞིག་ཕུལ་ཟིན་པ་
མཚོན། ཐོག་མར་སྐྱབས་འགྲོ་བཤད་རྒྱུ་རེད། ཞོགས་དུང་གིས་
གཞན་གྱི་ཡུལ་ལ་སྐྱབས་སུ་མི་འགྲོ་ཞིང་། སྐྱབས་སུ་མི་འཛིན་པ།
སྐྱབས་སུ་མི་རེ་བ་ཟེར་བ་དེ་རེད། དེ་ལ་འདི་ལྟར་གོ་བ་ལེན་དགོས།
འདིར་གཙོ་བོ་ སངས་རྒྱས། ཆོས་དང་། དགེ་འདུན་གསུམ་་་་་
བཤད་ཀྱི་མེད།
བསྐྱབ་བྱ་དང༌། སྐྱོབ་བྱེད། འཚོ་ གཞིས་ཀྱི་རྒྱལ་ཁོངས་
ནས་གང་འདྲ་ཞིག་ལ་སྐྱབས་བཅོལ་རྒྱུ་ཟེར་བ་རང་རེད། རང་ཉིད་
རང་གི་མགོན་ཡིན་ལ། རང་ཉིད་རང་གི་དགྲ་ཡང་ཡིན་ཞེས་པ་
རང་རེད། རང་ཉིད་རང་གིས་ཀུན་སློང་མི་འཇིགས་པ་ཞིག་གིས་
ཐོག་མར་སྐྱོབ་དགོས་པ་ནི་བདེན་པ་རེད། ཀུན་སློང་དེ་འདི་ཕྱིའི་
རིག་པ་གང་ལ་བཀོལ་ན་ཆོག་ཆོག་རེད། །
མདོ་སྔགས་གཉིས་ལྟ་བུ་རེད། ལམ་གཙོ་རྣམ་གསུམ་ལྟ་བུ་
རེད། ཡིན་ ཡང་ དཀོན་ མཆོག་ གིས་ དགྲ་ ཤ་ རྩོད་ རོགས་ དང༌།
སྙིང་རྗེ་བྱང་སེམས་ཀྱིས་དཔུང་བཞིའི་དམག་ཇུས་མི་བྱོན་པ་བླུན་པོས་
ཀྱང་ཤེས་པའི་གནས་ལུགས་རེད། ཞོགས་དུང་ནས་མཚོན་པའི་
དེང་གི་བོད་མི་རིགས་ཀྱི་ཤེས་དཔྱོད་པ་དག་གིས་འཇིག་རྟེན་སྒྲུབ་རྒྱུ་
ཡིན་ཞེས་སེམས་ཐག་བཅད་ཡོད་པ་རེད། འཇིག་རྟེན་མ་སྒྲུབ་ན་
མདོ་དོན་མི་བྱོན་ཞིང་། མི་རིགས་ལ་དར་རྒྱས་མི་བྱོན་པའི་རྟགས་
དང་ལྟས་ངན་གང་མང་བཀོད་ཡོད། དེ་ཡང་བདེན་པ་རེད་དེ།
- 99 -



-
-
-
---
---
4-1
1
84ན་པས་
ས
་ནས་ནy
w༩ps:ཀ་ནan:ཨཱཏ
]
;
TRA8%• བnr
་...
ག
ན ས་ཚKhttp:
861
#**#s asxxw
་
•
བ ན
༤༣g-
རྨ་ཆུའི་བསམ་གཏན་གྱི་རྩོམ་བཏུས དཔྱད་རྩོམ།
ཁས་ཡང་ལེན་དགོས་པ་རེད། ཚང་མ་རྗེས་ལུས་ཀྱི་རྣམ་པ་དེ་ནས་
བསླངས་པའི་བསམ་བློའི་ན་ཟུག རེད་དེ། འཚོ་དོན་རིག་པའི་
ལམ་ནས་བོད་མི་རིགས་ཀྱི་མདུན་ལམ་ལ་དོ་ཁུར་བྱ་རྒྱུ་ཡིན་ཞེས་པ་
རང་རེད།
༧ མཇུག་བྱང་གི་རེ་བའི་མྱུ་གུ།
རྒྱ་གར་ཡུལ་གྱི་ཐུབ་པ་ཤཱཀྱའི་སྲས། །
བདག་གི་དད་པའི་རྟེན་དུ་ངོ་སོ་བསྟོད། །
ཙི་ནའི་ཡུལ་གྱི་མི་རྗེ་འཇིག་རྟེན་པ། །
ཐབས་བྱུས་འཛོམ་པ་སུ་ཡིས་མི་བདེན་ཟེར། །
རང་གི《ཉིན་ཐོ»ལས་དྲངས།
རྩོད་སྒྲུབ་རིག་པ་ནི་ཤེས་རབ་ཅན་གྱི་སྡེ་ལ་ཁྱད་ཡོན་དུ་ཡོད་
པའི་བླང་དོར་ཐིངས་མིན་གྱི་དོན་དག་གལ་ཆེན་ཞིག་རེད། དེ་
བཞིན་བོད་རང་གི་སྲོལ་རྒྱུན་ཆོས་ལུགས་དང༌། (བོན་ཆོས་ཡང་འདུ་
དགོས་པར་འདུག）སྲོལ་རྒྱུན་རིག་གནས་ཆེ་ཆུང་བཅུའི་བདག་ཉིད་
ཅན་ཞིག་ཡོད་འདུག་ལ་དེ་བཞིན་མེད་པ་ཁ་གསབ་དགོས་པའི་ལས་
འགན་ཡང་ ལྷགས་འདུག་ སྟེ། བོད་ མི་ ཀུན་ གྱི་འོས་འགན་ རེད།
སྐུ་ཞབས་ཞོགས་དུང་ལ་མཚོན་ན་རིག་གནས་གསར་བའི་གདོང་ལེན་
པ་ཞིག་གི་སྟེང་ནས་བཤད་ན་ཁོ་རང་སྲ་ཚུགས་སྟངས་ཡག་པོ་རེད།
གང་ལྟར་སྤྱི་ཚོགས་རིག་པའི་འབབ་སྟེགས་སུ་བཞད་དགོས་པའི་མེ་
- 100 -



«དཔྱོད་ཤེས་རྒྱང་འབོད»ལ་ལྟ་བ།
ཏོག་ཅིག་རེད། ཁ་ཡག་ངོ་བསྟོད་ཙམ་ལ་མི་འཁོར་བའི་མཁས་པ་
ཞིག་གི་གཤིས་རྒྱུད་ནས་བཤད་ན་ཞོགས་དུང་གི་ལྟ་ བ་ནི་ཏིག་ཏ་་
བརྒྱུད་པ་ལྟ་བུ་ཞིག་རེད་དེ། མཁྲིས་ཞད་ ཅན་རྣམས་ལ་ཕན་པ་
ཤིན་ཏུ་ཆེ། བདག་གི་སྣང་བ་ལ《དཔྱོད་ཤེས་རྒྱང་འབོད》དང་།
བོད་ཀྱི་སྲོལ་རྒྱུན་རིག་གནས་གཉིས་ཀྱི་བར་བདོ་ནས“ནང་མཐུན་ཆ་
འཇོག་རིག་པ”ཞེས་པའི་ཚེ་སྲོག་གསར་བ་ཞིག་གངས་རིའི་ལྗོངས་སུ་
མི་རིང་བར་འཁྲུངས་རྒྱུ་རེད་ལགས། །
༢༠༠༨ ལོའི་ཟླ༢ པའི་ཚེས༢ ༠ལ་རང་ཁྱིམ་རིག་པའི་དགའ་ཚལ་ནས་
རྫོགས་པར་སྦྱར་བ་ཨེ་མ་ཧོ།
- 101 -



རྨ་ཆུའི་བསམ་གཏན་གྱི་རྩོམ་བཏུས • དཔྱད་རྩོམ།
བོད་ལ་ལྟ་བ།
༡ བོད་ཀྱི་སྤྱི་ཚོགས་གནས་བབ།
བསྐལ་བ་ཆགས་པ་ནས་འགྲོ་བ་སྤྱི་དང༌། མཐོན་པོའི་རི་རྒྱུད་
དུ་གསོན་པའི་སྲོག་ཆགས་རྣམས་མདོ་དབུས་མཐོ་སྒང་དུ་འཚོ་གཞིས་
བྱེད་འགོ་ཚུགས། དེ་ནི་བདེན་པ་རེད། མི་རིགས་དེ་ནི་གུ་གེ
ཞང་ཞུང་། འ་ཞ(མི་ཉག）སོགས་ནས་མཆེད་པའི་རིགས་སྤྱི་བདོས་
ཤིག་ལ་ཐུ་བོད་ཅེས་པའི་མི་རིགས་ཤིག་གྲུབ་པ། དེ་ལ་བོད་ཟེར།
བོན་ཞེས་པའི་ཐ་སྙད་རྒན་པ། བོད་ཅེས་པའི་ཐ་སྙད་གཞོན་པ།
ཁོ་ཚོས་རང་ཉིད་ནི་དམ་ཆོས་ཤིག་ཡིན་པར་བག་ཆགས་མཐུག་པ།
མི་ལོ་ཉིས་སྟོང་ལྷག་གི་གོང་རོལ་དུ་བོད་འདི་བྲན་གཡོག་ལམ་ལུགས་
ཀྱི་སྤྱི་ཚོགས་སུ་གནས་པའི་སྐབས་ཡིན་ཞེས་ཆབ་སྤེལ་ཚེ་བརྟན་ཕུན་
ཚོགས་ཀྱི་ཕྱག་རྩོམ་དུ་གསལ། །
བོད་ཀྱི་བཙན་པོ་ཐོག་མ་གཉའ་ཁྲི་བཙན་པོ་ནས་ལྷ་ཐོ་ཐོ་རི་
གཉན་བཙན་གྱི་བར་གདུང་རབས་ཉེར་བདུན་ལ་བོད་ཀྱི་ཆབ་སྲིད་
སྒྲུང་ལྡེའུ་བོན་གྱིས་བསྐྱངས་ཟེར་ལ། བོན་གྱི་ཆོས་འབྱུང་དག་ན
“གཉའ་ཁྲིའི་དུས་སུ་བོན་དར། གྲི་གུམ་བཙན་པོའི་དུས་སུ་བོན་
བསྣུབས། སྤུ་དེ་གུང་རྒྱལ་གྱི་དུས་སུ་བོན་དར། ཁྲི་སྲོང་ལྡེ་བཙན་
- 102 -



བོད་ལ་ལྟ་བ།
གྱི་སྐབས་སུ་བོན་བསྣུབས”ཞེས་འཁོད་ཡོད་པ་དང་། བོད་རྒྱལ་སོ་
གསུམ་པ་སྲོང་བཙན་སྒམ་པོས་བོད་ཁམས་ གཅིག་ གྱུར་བྱས་ཤིང༌།
རྒྱལ་ས་དམར་པོའི་རི་ལ་སྤར། རྒྱལ་ཁྲིམས་བཅོ་ལྔ་དང་། ཁྲིམས་
ཆེན་བདུན་ཟེར་བ་ སོགས་གཏན་ལ་ཕབ། བོད་ཡིག་གི་སྦྱོར་བ་
གསར་གཏོད་བྱས། འདི་བ་མཛད་རྗེས་ཆེས་ཆེ་བར་བརྩི་ཞིང་།
བཙན་པོ་འདི་བའི་ཕྱིའི་གདུང་རྒྱུད་ལ་གསལ་ཁ་མི་འདུག ཆོ་་
འབྲང་གི་གནད་དོན་ཞིག་མིན་ནམ་དོགས་པ་ཡོད།
བོད་རྒྱལ་གདུང་རབས་སོ་བརྒྱད་པ་ཁྲི་སྲོང་ལྡེ་བཙན་གྱི་རིང་
བོན་གྱི་ལྡེའུ(ལྡེའུ་ཞེས་པ་ཞང་ཞུང་གི་སྐད་དུ་རིག་པ་ཞེས་པའི་དོན）
བོད་ནས་མཐའ་སྐྲོད་བཏང་བའི་བྱ་འགུལ་ གྱིས་ བོད་ཀྱི་ཆོས་སྲིད་
གཉིས་ལ་གཡོ་འགུལ་ཚབ་ཆེན་བཟོས་པ། 《པད་མ་བཀའ་ཐང》དུ
“བཅོ་ལྔའི་ལོ་ལ་རྒྱལ་པོར་མངའ་གསོལ་ནས༔ བཙུན་མོ་ཚེ་སྤོང་
བཟའ་ནི་དམར་རྒྱན་དང༔ འབྲོ་བཟའ་བྱང་ཆུབ་སྒྲོན་གཉིས་་
ཁབ་ཏུ་བཞེས༔ ལོ་བདུན་བར་དུ་ཇག་དམག་དཔོན་བྱས་ནས༔
ཕྱི་ཡི་སོ་བསྲུངས་ནང་གི་སོ་ཚིས་མཛད༔ བཅུ་བདུན་ལོ་ལ་ཆོས་ཀྱི་
བསམ་པ་སྐྱེས ”ཞེས་པ་ལས་ཇག་དམག་དཔོན་པོ་དང་། བཙན་
པོ་ལོ་ན་བཅུ་བདུན་བར་བསམ་བློ་བོན་ནས་ཆོས་ལ་བསྒྱུར་མ་ཐུབ་
པར་གོ་རྒྱུ་རེ་ཡོད་ཅིང་། གང་ལྟར་ཁྲི་སྲོང་ལྡེ་བཙན་གྱི་སྐབས་སུ་
བོད་ཅེས་པའི་ཐ་སྙད་དེ་བོན་ནས་བཀར་བ། བོད་རྒྱལ་གདུང་
རབས་སོ་དགུ་བ་མུ་ནེ་བཙན་པོ་འདི་བས་ལོ་གཅིག་ཙམ་ལས་སྲིད་
- 103 -



རྨ་ཆུའི་བསམ་གཏན་གྱི་རྩོམ་བཏུས • དཔྱད་རྩོམ།
དབང་འཛིན་ལོང་མ་བྱུང་བར་རང་ཡུམ་ གྱིས་དུག་གསོལ་ནས་་་་་
བཀྲོངས་པར་བཤད། དེ་ཡང་དབང་སྒྱུར་གྲལ་རིམ་གྱི་འགལ་བ་རྣོ་
ངར་ཅན་དུ་འགྱུར་བ་མཚོན་ཐུབ། ཁྲི་ལྡེ་སྲོང་བཙན་ལ་སྲས་ལྔ་
བྱུང་བའི་གཉིས་པ་དར་མ་འུ་དུམ་བཙན་པོས“སྲིད་གཡོམ་པའི་ཕུང་
གསུམ” ལ་བལྟས་ནས་ཆབ་སྲིད་ཀྱི་ལས་མཛད་པ་མཐའ་མ་འཁྱོལ་
བར་ལྷ་ལུང་གིས་བཀྲོངས། ཡུམ་བརྟན་དང་འོད་སྲུང་གཉིས་སོ་
སོར་གྱེས་ནས་བོད་སིལ་བུར་འཐོར། འབངས་ གྱེན་ལངས་བྱས།
དེ་བཞིན“བོད” ཅེས་པའི་ཐ་སྙད་དེ “བོན” ཞེས་པའི་ཉེ་ལོག་ཏུ་
འགྱུར་བ། བོད་ཅེས་པ་ཐ་སྙད་རང་ག་བ་དེ་ལ་གོ་རྒྱུ་ཅི་ཡང་མེད་པ།
གོ་རྒྱུ་མེད་པ་དེ་གོ་རྒྱུ་ཞིག་ཏུ་གྲུབ་པ། དེ་ཉིད་དགོས་མཁོ་ཞིག་ཏུ་
འགྱུར་བ། བོན་ནས་གྱེས་དགོས་པ། དེ་བཞིན་ཁྲི་ལྡེ་སྲོང་བཙན་
གྱིས་ཀྱང་ཡབ་ཀྱི་མཛད་པའི་འཕྲོ་བསྐྱངས་ཏེ་བསམ་ཡས་གཙུག་ལག་
ཁང་ཞིག་གསོ་དང་། སྐར་ཆུང་ལྷ་ཁང་བཞེངས་པ་སོགས་ཆོས་ཁོ་
ནའི་མཛད་པ་སྤེལ་བ། གནད་དོན་དེའི་སྟེང་ནས་བོད་ཀྱི་ལོ་རྒྱུས་
དེ་ཆོས་འབྱུང་དུ་འགྱུར་བ། ཆོས་འབྱུང་གི་རྩ་བ་དེ་འཇིག་རྟེན་
སྒྲུབ་པར་སོས་ལོག་པ། དེ་བཞིན་བཤད་ཀྱིན་གནད་དོན་དེ་ད་དུང་
སྔར་མུས་བཞིན་ལུས་པའོ། །
༣ གཤེན་རབ་དང་སྤྱན་རས་གཟིགས།
སྟོན་པ་དེ་གཉིས་ནི་བོད་ཀྱི་བསམ་བློའི་རྟོད་ས་ཉི་ཟླ་ལྟ་བུ་རེད།
- 104 -



བོད་ལ་ལྟ་བ།
དེ་གཉིས་ནི་ཆོས་ཀྱི་ཚབ་མཚོན་གྱི་ལྷ་འམ་མི་སྣ་གཉིས་རེད་ཅེས་གོ་བ་
བླང་ན་ཆོག་གམ། སྟོན་པ་གཤེན་རབ་མི་བོ་ཆེ། ཁོང་ཉིད་ཚེ་ལོ་
བརྒྱ་བའི་དུས་སུ་བྱོན་པར་བཤད་ལ། མཁས་པ་ཚོས་ལོ་གྲངས་སུམ་
སྟོང་བརྒྱད་བརྒྱའི་གོང་རོལ་ནས་གཤེན་རབ་ཞང་ཞུང་དུ་གཤེགས་
ཟེར། གཤེན་ རབ་ ཀྱི་ རིང་ ལ “མར་ འདྲེ་ སྲིན་ གནོན་ པ་ དང༌།
ཡར་རྒན་གྱི་ལྷ་མཆོད་པ། བར་ཁྱིམ་གྱི་ཐབས་འདོན་པ་ཙམ་ལས་
བོན་གཞུང་ནི་དར་རྒྱས་བྱུང་མེད་ཅེས་མཁས་པའི་ཕྱག་རྩོམ་ན་གསལ།
《མདོ་གཟེར་མིག» ཏུ “སྲིད་པའི་ཁྱེའུ་གསལ་བ་ཡིས། གཤེན་ལྷ་
འོད་དཀར་གྱི་དྲུང་དུ་པུས་བཙུགས་ཐལ་སྦྱར་ཞལ་ནས་འཛུམ་ཕྱུངས་
ཏེ། རྗེ་ ཅིག་ བདག་ གིས་ གདུལ་ བའི་ དུས་ ལ་ བབ་ ལགས་ སམ།
དུས་ལ་བབས་ན་འགྲོ་བ་ཅི་ལྟར་འདུལ”ཞེས་དང་། ཡང་དེ་ཉིད་དུ་
“དེ་ནས་རི་རབ་ཀྱི་རྩེ་མོར་བྱོན་ཏེ། འཁོར་བ་རྣམ་གསུམ་དང༌།
མི་ཡུལ་གླིང་བཞི་ལ་གཟིགས་ནས། ལྷོ་འཛམ་གླིང་སོག་ཀ་སྣོད་ཀྱི་
རྟེན། འོལ་མོ་ལུང་རིངས་ལ་གཟིགས་ནས་བྱོན་ནོ” ཞེས་ པར་་་་
ཞུགས་ན་ལྷ་སྒྲུང་ནས་ལོ་རྒྱུས་སུ་འགྱུར་བའི་གོ་རིམ་ཞིག་ཀྱང་མངོན་
ཡོང་ལ། ཞང་ཞུང་རྒྱལ་བོ་ཧོས་ རྗེ་ཁྲི་ཝེར་ནོར་འཛིན་དུ་གྲགས་
པས་མཆོད་གནས་སུ་བཀུར་བར་བཤད་ལ། དེ་དུས་སོ་ཁ་བརྒྱད་དུ་
གྲགས་པའི་མངའ་སྡེ་ཡོད། གང་ལྟར་བོད་རྒྱལ་ཐོག་མ་གཉའ་ཁྲི་
བཙན་པོ་ནས་ཁྲི་སྲོང་ལྡེ་བཙན་བར་དུ་གཤེན་རབ་ཀྱི་ཆོས་སྤྱོད་་་་
བསམ་བློ་འདོར་མ་ཐུབ་པ་རེད། དེ་ནི་རང་ཅག་གི་གདོད་མའི་
- 105 -



，
རྨ་ཆུའི་བསམ་གཏན་གྱི་རྩོམ་བཏུས • དཔྱད་རྩོམ།
ཆོས་ལུགས་ཀྱི་བྱུང་བ་རེད།
འཕགས་པ་སྤྱན་རས་གཟིགས་ནི་ཡུལ་མཐའ་འཁོབ་ཁ་བ་ཅན་
གྱི་(མཐའ་འཁོབ་ཅེས་པ་ནི་རྒྱལ་རབས་ལོ་རྒྱུས་དག་གི་ཚིག་ལུགས་
རེད་ངས་ཁ་བསྣོན་བརྒྱབ་པ་མིན） ཡ་ཐོད་ཀྱི་མིག་ལྟ་བུར་བཀུར་ནས་
མི་ལོ་སྟོང་དང་ལྔ་བརྒྱ་ལྷག་འདས་པ་རེད། དེ་ཡང་སྤྱན་རས་་་་
གཟིགས་ཀྱིས་ཁ་བ་ཅན་ལ་དགོངས་ནས་སངས་རྒྱས་སྣང་བ་མཐའ་
ཡས་ཀྱི་དྲུང་དུ་ཐུགས་བསྐྱེད་ཅིང་སྨོན་ལམ་བཏབ། དེ་ཡང་འདི་
ལྟར། 《རྒྱལ་རབས་གསལ་བའི་མེ་ལོང》དུ“དེ་ནས་མཐའ་འཁོབ་ཁ་
བ་ཅན་གྱི་རྒྱལ་ཁམས་སུ་བྱོན་ཏེ་གཟིགས་པས། སྟོད་མངའ་རིས་
སྐོར་གསུམ་རྫིང་དང་འདྲ་སྟེ། རི་དྭགས་ཀྱི་གླིང་དུ་འདུག དེ་
རྣམས་ལ་ཡི་གེ་དྲུག་པའི་ཆོས་བསྟན། བར་དབུས་གཙང་རུ་བཞི་
ཡུར་བ་དང་འདྲ་སྟེ། གཅན་གཟན་གྱི་གླིང་དུ་འདུག དེ་རྣམས་
ལ་ཡི་གེ་དྲུག་པའི་ཆོས་བསྟན། སྨད་མདོ་ཁམས་སྒང་དྲུག་ཞིང་དང་
འདྲ་སྟེ། བྱའི་གླིང་དུ་འདུག དེ་རྣམས་ལ་ཡི་གེ་དྲུག་པའི་ཆོས་
བསྟན” ཞེས་འཁོད་པ་ལྟར་བདག་གིས་གོ་བ་འདི་ལྟར་ལེན་རྒྱུ་རེད།
རི་དྭགས་ནི་དགོ་བ་ཤྭ་བ་ཁ་ ཤ་ སོགས་ རེད་དེ་ ཧ་ ཅང་གཤིས་རྒྱུད་
གཉོམ་ལ་ཉམས་ཆུང་བར་གོ གཅན་གཟན་ནི་གདུག་རྩུབ་ཆེ་ལ་
སྲོག་འཕྲོག་འཐབ་པར་རྔམ་པའི་གཤིས་རྒྱུད་ལ་གོ་ན་ཆོག བྱ་ནི་
གཟུ་ལུམ་གཏི་མུག་ཅན་ལ་གོ་བ་བླང་ན་ཆོག །
གང་ལྟར་ཁ་བ་ཅན་གྱི་མྱི་རྣམས་ཡག་པོ་མ་རེད་ཅེས་པ་རང་
– 106 -



བོད་ལ་ལྟ་བ།
རེད། དེ་ ལྟར་ སོང་ ཚེ 《རྒྱལ་ རབས་ གསལ་ བའི་ མེ་ ལོང》དང
《དཔྱིད་ཀྱི་རྒྱལ་མོའི་གླུ་དབྱངས》སོགས་ནི་ལྷ་སྒྲུང་གི་རྒྱལ་རབས་
ཤིག་ཏུ་འགྱུར་བ་རེད། དོན་དམ་སྤྱན་རས་གཟིགས་ནི་ལྷ་ཡིན་པར་
གོ་ བ་ ལེན་ དགོས་ སམ། མི་ བཞིན་ བྱོན་ པར་ གོ་ བ་ ལེན་ དགོས།
གང་ལྟར་ལྷ་ཐོ་ཐོ་རུ་གཉན་བཙན་ནས་ད་ལྟའི་བར་དུ་སྤྱན་རས་་
གཟིགས་ཀྱི་ཆོས་སྤྱོད་བསམ་བློ་དང་ཁ་གྱེས་མ་ཐུབ་པ་དེ་ནི་བཙན་
པོའི་ཆབ་སྲིད་ཀྱི་དགོས་མཁོ་དང་། གོ་གནས་འཐབ་རྩོད་ཀྱི་བྱ་
འགུལ་ཞིག་ནས་ཕབ་སྐྲུན་བྱས་པའི་ཟློས་གར་ཞིག་ཡིན་པ། བོད་ཀྱི་
མི་རྣམས་ལྷ་སྒྲུང་དུ་བརླམས་པ། མ་ཎི་དྲུག་མ་ནི་མགོ་ནག་བོད་
མིའི་ཆོས་སྐལ་དང༌། འཕགས་པ་སྤྱན་རས་གཟིགས་དབང་ནི་ལྷ་
སྐལ་ཡིན་པ་སོགས་གཏན་ལ་ཕབ། རིམ་བཞིན་སྤྱན་རས་གཟིགས་
ཀྱི་མདོ་རྒྱུད་ཉི་ཤུ་རྩ་གཅིག་སོགས་སྒྱུར་སྤེལ་རྒྱ་ཆེན་བྱས་ནས་ཐུགས་
རྗེ་ཆེན་པོའི་མ་ལག་ཆ་ཚང་ཞིག་ཆགས་པ།
གསར་བརྗེ་བ་ཚོས་གནད་དོན་དེ་ནི་བསམ་བློའི་འཆིང་ཞགས་
ཤིག་ཡིན་པ་རེད་ཅེས་བཤད་ཡོད་ལ། ངས་འདིར་བཙན་པོའི་ཆབ་
སྲིད་ཀྱི་གོ་ཆ་ལ་བལྟས་ནས་སྐད་ཆ་བཤད་པ་ལས། ཆོས་ལུགས་ཀྱི་
བཤད་པ་བགྱི་བ་དོན་དུ་གཉེར་གྱིན་མེད།
༣ བཙན་པོ་དང་ཐེ་བྲང་།
བོད་ཀྱི་རྒྱལ་བོ་ཐོག་མ་གཉའ་ཁྲི་བཙན་པོ། དེ་ཉིད་བྱོན་པའི་
- 107 -



རྨ་ཆུའི་བསམ་གཏན་གྱི་རྩོམ་བཏུས • དཔྱད་རྩོམ།
དུས་ནི་སྤྱི་ལོའི་སྔོན་གྱི་མི་ལོ ༢༠༠ ཡས་མས་དང་། ༡༢ ༦ཡས་མས།
ཡང ༩ ༡༤ཡིན་ཟེར་བ་སོགས་སྣ་ཚོགས་མཆིས། གཉའ་ཁྲིའི་རིགས་
རུས་ཀྱི་རྒྱུད་ཁུངས་དེ་བོད་མིན་ཟེར་བ། རྒྱ་གར་གྱི་ཤཱཀྱའི་རྒྱལ་
རྒྱུད་ཀྱི་མྱི་ཞིག་ཏུ་བཤད་པ་དང༌། རྒྱ་ནག་གི་འཕན་མྱི་བྱ་བའི་རྒྱུད་
པར་བཤད་པ་ཞིག ད་དུང་གདོལ་བ་ཤ་ཟས་རིགས་ལས་ཆད་པ་
དང་ལྷ་ཞིག་ཡིན་པར་བཤད་པ་སོགས་བཞེད་སྲོལ་མི་འདྲ་བ་དུ་མ་
མཆིས། །
དོན་ལ་གཉའ་ཁྲི་བཙན་པོ་དེ་སྤུ་རྒྱལ་མངའ་ཁུལ་གྱི་བཙན་པོ་
ཐོག་མ་ཡིན་པ་ལས་སྐབས་དེའི་ཞང་ཞུང་། ཟིང་བོ། གྲུ་གུ འ་
ཞ། མི་ ཉག་ སོགས་ ཀྱི་ མངའ་ མཛད་ བཙན་ པོར་ མ་ བཀུག་ པ།
བོད་ཀྱི་རྗེ “ སྤུ” དང་འབྲེལ་བ་དམ་པོ་ཡོད་པའི་རྒྱུ་མཚན་ཡང་དེར་
ཐུག དེ་ཡང་“ སྤུ་མོ་མོ་བཙུན་ལ་ཐེ་བྲང་སྤུན་དགུ་སྐྱེས་པའི་ཆུང་བ་
སྙ་ཨུ་བེ་ར”ཞེས་བྱ་བ་དེ་བོད་ཀྱི་བཙན་པོ་ཐོག་མ་གཉའ་ཁྲི་བཙན་པོ་
རང་ཡིན་འདུག་སྟེ། བཙན་པོའི་ཕ་ནི་ཐེ་བྲང་ཡིན་པའི་ཐེ་བྲང་གི་
གདུང་རྒྱུད་དུ་གོ་བ་ལེན་དགོས་ཏེ། འཁྲུངས་ཡུལ་ནི་དབུས་གཙང་
སྤུ་བོའི་ཡུལ་ཏེ་ད་ལྟའི་ཉིང་ཁྲི་ས་ཁུལ་ཁོངས་སྤོ་མེས་རྫོང་ལ་གོ་དགོས་
པ་ཡིན། དེ་བཞིན་སྙ་ཁྲི་དང༌། ཉ་ཁྲི། （ཉ་ཁྲི་ཞེས་པ་ཟླ་བ་ཉ་ལ་
སྐྱེས་པ་ན་དེ་ལྟར་འབོད་ཅེས་བློན་པོ་བཀའ་ཐང་ན་གསལ） ཉིང་ཁྲི།
གཞན་གཉའ་ཁྲི་བཅས་མི་འདྲ་བ་གང་མང་ཞིག་འབྲི་སྲོལ་ཡོད་ཅིང་།
དོན་ལ་རུས་ཁུངས་དང་གཏུག་ན་སྙ་ཁྲི་བཙན་པོ་ཞེས་བྱ་བ་ནི་དག་
- 108 -



བོད་ལ་ལྟ་བ།
པར་འདོད། “ཁྲི” ཞེས་བྱ་བ་ནི་ཞང་ཞུང་གི་སྐད་དོན་དུ “ལྷ”
འམ་ལྷའི་ཐུགས་རྗེ་གང་རུང་ལ་འཇུག་པར་བཤད་དེ། དེ་བཞིན་
“ཁྲི”ཞེས་པ་སྟན་ཅོག་ཙམ་ལ་གོ་བ་ལེན་པ་ནི་གླེན་པའོ། །
སྤུ་རྒྱལ་ཞེས་པ་ནི་ཡུལ་དང་མངའ་མཛད་ཀྱི་བསྡུས་དོན་ཡིན་
པ་གསལ་ཁ་ཆེ། ཡུལ་དེ་ནི་ཡར་ཀླུང་གི་གཞུང་རྒྱུད་དུ་གནས་པའི་
ས་གཤིས་བཟང་བ་དང་ནམ་ཟླ་དྲོ་བ། ཞིང་འབྲོག་གི་ལས་ཀ་གོང་
དུ་འཕེལ་བར་ཧ་ཅང་སྨན་པས་རྒྱལ་ཕྲན་དག་ལས་སྤུ་རྒྱལ་ནི་སྟོབས་
འབྱོར་ཆེ་བ་དེ་ཡི་ཡིན་ཟེར། ཡང་གསལ་བཤད་ལ་བོད་མི་ཚོས
“བཙན”ཞེས་པ་ནི་རྗེ་ཉིད་ཀྱི་བཙན་དབང་ལ་གོ་བ་ལེན་གྱིན་འདུག་
མོད། དེ་འདྲ་མ་ཡིན། བཙན་ཞེས་པ་ནི་ལྷ་ཀླུ་གཉན་བཙན་གྱི་
བཙན་ལ་གོ་བ་ལེན་དགོས་ཤིང་དོན་ལའང་དེ་འདྲ་ཡིན། གཉའ་
ཁྲིའི་དུས་སུ་བོད་ལ་ལྷ་ཁྱད་དུ་བཀར་བའི་བག་ཆགས། ཀླུ་འབྱོར་
ཕྱུག་ཏུ་འཁྱུད་པའི་བག་ཆགས། བཙན་དབང་ཐང་དུ་འཕྱོ་བའི་
བག་ཆགས་སོགས་ཡོད་པས་རྗེ་ལ་བཙན་པོ་ཞེས་གསོལ་བ་ནི་དོན་
དམ་རེད་དེ། རྗེ་ཉིད་ཐེ་བྲང་གི་རྒྱུད་ལས་ཆད་པར་གོ་བ་བླངས་ན་
ར་སྔར་ལས་འཕྲོད་དེ། གཉན་དང་བཙན་ནི་འདྲ་བ་རྒྱུ་མཚན་དུ་
བཀར་ནས་གོ་བ་ལེན་དགོས། བདག་གི་བཤད་སྟངས་འདི་སྔར་
ནས་ཡོད་མོད། དཔའ་བོ་གཙུག་ལག་ཕྲེང་བ་སོགས་ཀྱིས“བཏང་
སྙོམས་སུ་འཇོག་པར་གདམས་པ་བཟོད་གསོལ་ཞུ” གཞུག་ནས་ནང་
བསྟན་པ་རྣམས་ཀྱིས“སྐྱ་སེང་གི་རྟོགས་བརྗོད་ལས་མོ་ཆས་སྤྲས་ཏེ་
- 109 —



རྨ་ཆུའི་བསམ་གཏན་གྱི་རྩོམ་བཏུས · དཔྱད་རྩོམ།
བྱོན་པའི་རྒྱུད་པ་བོད་མི་ཡིན”ཟེར་བ་དང༌། བཙན་པོ་དེ་གནམ་
ནས་ཆད་པ་དང་བོད་ཀྱི་མི་རྒྱུད་དེ་རྒྱ་གར་བར་ཁུངས་བཅོལ་བའམ་
གནམ་ནས་ཆད་པར་བཟོས་ཏེ་ཆོས་འབྱུང་ལོ་རྒྱུས་བརྩམས་པ་ནི་ནང་
བསྟན་ཆོས་ལུགས་ཀྱི་དགོས་མཁོ་རེད། གཉའ་ཁྲི་ཆོས་འབྱུང་ལོ་
རྒྱུས་སུ་འགོད་དགོས་པའི་རྒྱུ་མཚན། དེ་དང་འདྲ་བར་བོད་ཀྱི་ལོ་
རྒྱུས་གང་བྱུང་དུ་སྒྲུང་བཞིན་བཅོས་པ། བོད་རྒྱལ་ཉེར་བརྒྱད་པ་ལྷ་
ཐོ་ཐོ་རི་གཉན་བཙན། བཙན་པོ་དེའི་མཚན་ལ་འདི་ལྟར་སེད་གྲོལ་
བྱ་དགོས་པ་འདྲ་སྟེ། ལྷ་ཐོ། ལྷ་རི། གཉན་བཙན། ཡུལ་
དང་མངའ་མཛད་ཀྱི་མིང་ལྷད་དུ་བསྲེས་པར་གདོན་མི་ཟ། དེ་
བཞིན་མཁར་གྱི་ཐོག་མ་ལ། ལྷ་ཐོ། ལྷ་རི། གྱང་དོ། གྱང་ཐོ།
ཡུ་མོ། ཡུམ་བུ། བརླ་མཁར། བླ་མཁར་སོགས་གང་ཡང་་་་་
མཆིས་པ། དེ་ནི་ལོ་རྒྱུས་སུག་བྲིས་པ་དག་གིས་ཡི་གེའི་རྩེད་མོ་ཡིན་
པ། འགྱུར་བ་དེ་ཙམ་གྱི་སྟེང་ནས་ང་ཚོས་ཤེས་ཐུབ་པ་ནི་བོན་གྱི་
གཙུག་ལག་རི་མོའི་མ་ལག་དང་ཉིང་ལག་ལ་བཟོ་བཅོས་འོས་འཚམ་
རེ་བྱས་པ་གསལ་ཐག་ཆོད་ལ། གཉའ་ཁྲིའི་སྔོན་དུ་རྗེ་བོ་ཞང་ཞུང་
དང༌། མི་ཉག་དང༌། འ་ཞ་སོགས་ནས་མཆེད་རྟ་བཟུང་ནས་བོད་
ཚོ་ཁག་བཅུ་གཉིས་བྱུང་བར་བཤད་པ་དེ་ནི་བོད་ཅེས་པའི་མི་རིགས་
ཀྱི་འབྱུང་ཁུངས་ཡིན་པ། ཆོས་རྒྱལ་སོ་གསུམ་པ་སྲོང་བཙན་སྒམ་
པོས་རྒྱལ་ཕྲན་སིལ་མ་བཅུ་གཉིས་དབང་དུ་བསྡུས་པ་ནས་བོད་ཅེས་
པའི་ཐ་སྙད་དེ་དངོས་སུ་དབུ་བརྙེས་པར་གོ་དགོས་སོ། །
༥
- 110



བོད་ལ་ལྟ་བ།
༩ དགག་སྒྲུབ་ཙམ་བྱེད་པ།
བོད་ཀྱི་ལོ་རྒྱུས་དེབ་ཐེར་ཁག་ཟེར་བ་དེ་ཆོས་འབྱུང་གི་ལོ་རྒྱུས་
ཤིག་ཏུ་འགྱུར་བ། སྐབས་དེ་ནས་བཟུང་གནད་དོན་ཞིག་བུད་པ།
གནད་དོན་དེས་མི་རིགས་རང་གི་རྩ་བའི་རྩ་དོན་མཐའ་དག་འཐོར་
ཞིག་ཏུ་འགྱུར་བ། བཙན་པོ་ཞེ་གཉིས་ཀྱི་རིང་ལ་བོད་དཔོན་ཚོས་
མི་སེར་འཚོ་བའི་རིག་གནས་དང་། དཔལ་འབྱོར་ཆུ་ཚད་ཀྱི་འཕེལ་
རྒྱས་ལ་འགན་མ་ཐེག་པ། ལྷ་གཙོ་བོ་ཡིན་ཞིང་སྤྱི་ཕལ་བར་འཇོག་
པ། དཔེར་ན་སྡེ་བ་གཅིག་ལ་འབག་སྐུ་བཞུགས་སའི་ཁང་བཟང་རེ་
ཡོད་ ཅིང་། ཁྱིམ་ མྱི་ བཟའ་ ཚང་ སྒོང་ ས་ ལྕི་ ཁང་ ལས་ མེད་ པ།
ཟངས་སྐུ་གོས་ལ་བཏུམས་ཤིང༌། བུ་ཕྲུག་རྐང་རྗེན་ལ་ཕུད་པ། གྲྭ་
བའི་གླེགས་བམ་གསེར་བྲིས་མ། འབངས་ཀྱི་ལ་གཞས་ཁ་རླངས་མ།
ལྷ་གཙོ་བོའི་ཁ་ཕྱོགས་ཀྱི་ནོར་འཁྲུལ་དེས་བོད་ ལ་ རྒུད་ཅེས་པའི་་༌་
འབྲས་བུ་ཞིག་བྱིན་པ་རེད། དེ་ལོག་ལྟ་མ་ཡིན་ལ། མིག་གིས་
མཐོང་ས་ན་ལྟ་རྒྱུ་དང་རིགས་རྒྱུ་ཡོད། དེ་ལྟར་བོད་ཀྱི་ལོ་རྒྱུས་ཆོས་
འབྱུང་ཁག་གི་ས་མི་སེར་གྱི་ཐོན་སྐྱེད་རིག་པ་ལ་དོ་སྣང་མ་བྱས་པ་དེས་
ཆོས་ལུགས་ཀྱི་ཕྱོགས་འཁྱེར་རང་ཡན་པ་མཚོན་ཡོད་པ། “ གླང”
དར་མ་འུ་དུམ་བཙན་གྱི་སྐོར་ནས་བཤད་ནའང་། གནས་ཚུལ་དེས་
བོད་ནི་ཆོས་ལུགས་ཚོ་ཁག་གིས་དབང་བསྒྱུར་འོག་གི་ཡོད་ཚད་ཡིན་
པ་བསྟན་ཡོད། བཙན་པོ་ཡིན་ཡང་ཆོས་ལུགས་ལ་ཐེར་འདོན་བྱས་
ན་དུད་འགྲོ་ལ་བརྩི་རྒྱུ་ལས་འགྲོ་ས་གཞན་མེད་པ། “ཆོས”རྒྱལ་ཁྲི་
111 —



རྨ་ཆུའི་བསམ་གཏན་གྱི་རྩོམ་བཏུས • དཔྱད་རྩོམ།
རལ་བ་ཅན་གྱི་བཙུན་པ་དུད་ཚང་གི་གསོ་སྐལ་དུ་བགོས་པ་དེས་ཕོན་
ཆེ་བའི་གཡོ་ཉལ་བའི་བཙུན་གཟུགས་ཙམ་འཛིན་མཁན་གྱི་མི་ཡན་
འཕེལ་རྒྱས་བྱུང་བ། དེ་ལྟར་གོང་གི་བཙན་པོ་གཉིས་ཀྱི་མཚན་གྱི་
མགོ་ན“གླང” དང “ ཆོས” གཉིས་མངོན་སྟངས་ཙམ་ལ་བལྟས་་་
ནའང་གནས་ལུགས་ཤིག་རྟོགས་མི་འོང་ངམ། གཞན་རྒྱལ་་་་་
ཚངས་དབྱངས་རྒྱ་མཚོའི་སྐོར་ཡང་དེ་བཞིན་ལགས། རྒྱུ་རྐྱེན་ངེས་
ཅན་ལ་ཞུགས་ནས་བོད་ཀྱི་ཆབ་སྲིད་ཀྱི་མཛད་འཕྲིན་ལ་བགེགས་རྐྱེན་
ཚབ་ཆེན་ཐེབས་པ། གནད་དོན་དེ་དེང་གི་བོད་ཡུལ་ལ་དཔེ་བཀབ་
ནའང་ཆོག་པ། ཆོས་ལུགས་ཚོ་ཁག་གིས་ མི་སེར་ཐོན་སྐྱེད་དང་།
མི་གཞི་གཙོ་བོར་མི་འཛིན་པར་འཇིག་རྟེན་གྱི་བྱ་གཞག་ཡོད་ཚད་ཀྱི་
ལྡོག་ཕྱོགས་ནས་ལངས་ཏེ་རྒུད་པར་བརྩོན་པ། མི་སེར་གྱི་རིག་
གནས་ཆུ་ཚད་དམའ་ཞིང་། དེ་ལ་བློ་སྣ་བྲིད་པའི་ཆོ་ག་ངེས་ཅན་རེ་
ཡོད་པ། དོན་དམ་གང་འཆུག་སོང་བ་རེད། ཤཱཀྱ་ཐུབ་པ་མྱི་གྲལ་
དུ་ཕབ་པའི་ཉེས་པ་རེད། ཤཱཀྱ་ཐུབ་པའི་བསྟན་པ་དེ་འདྲ་ཞིག་མ་
རེད། དེ་ཡང་རྗེ་བཙུན་བྱམས་པ་མགོན་པོས“བྱིས་པའི་སྤྱོད་ཡུལ་
དུ་སྟོན་ཏེ། །དེ་ཉིད་ཕྱིར་ན་འགྲོ་བ་ཡི། །གཉེན་གྱི་ཐབས་དང་སྙིང་
རྗེ་མཆོག། དེ་ནི་འཇིག་རྟེན་ཐམས་ཅད་ལས། །འདས་ཀྱང་འཇིག་
རྟེན་ལས་མ་གཡོས། ། འཇིག་རྟེན་དོན་དུ་འཇིག་རྟེན་ན། ། འཇིག་
རྟེན་དྲི་མས་མ་གོས་སྤྱོད། ། ཇི་ལྟར་པད་མ་ཆུ་ནང་དུ། །སྐྱེས་པ་ཆུ་
ཡིས་གོས་པ་མེད། ། དེ་བཞིན་འདི་ནི་འཇིག་རྟེན་དུ། ། སྐྱེས་ཀྱང་
- 112 -



བོད་ལ་ལྟ་བ།
འཇིག་རྟེན་ཆོས་ མི་གོས། །” ཞེས་ པ་བཞིན་ང་ཚོས་ སངས་ རྒྱས་
ཆབ་སྲིད་པ་ཞིག་ཡོད་ཟེར་མི་རུང་བ་འདྲ། བོད་མི་ཚོས་ལུང་སྟོང་
ཞིག་ལ་སེམས་པའི་མཁར་ཞིག་བཟོ་བ། ཐང་སྟོང་ཞིག་ལ་ཡིད་ཀྱི་
དཀྱིལ་འཁོར་ཞིག་འཐེན་ པ། ཡག་ པ་ བཤད་ན་ རྟོགས་ པ་ རེད།
བཙོག་པ་བཤད་ན་འདང་སྟོང་རེད། །
དད་པ་ཟེར་བ་དང་གསེར་དངུལ། དོན་དུ་ཅི་ལའང་འགན་
མི་ཐེག་པའི་བསམ་པ་དེ་ག་འདྲ་ཞིག་ལ་གོ་བ་ལེན་དགོས། བོད་
མིས་དད་པ་ཟེར་བ་དེ་རང་གི་གསེར་ལྟ་བུའི་རྒྱན་ཆ་ཞིག་ཏུ་ལྟ་བཞིན་
ཡོད། གསེར་ནི་ཡོད་ཚད་ཡིན། དེ་བཞིན་ཁ་ནས“ང་ལ་གསེར་
ཡུམ་དད་པ་ཡུམ་མེད་གི་ན” ཟེར། གོང་གི་སྐད་ཆ་དེའི་ནང་གི་
“གསེར” དང་ཤེར་ཕྱིན་གྱི་མདོ “ཡུམ” གཉིས་ ལྷན་དུ་ སྦགས་པ།
གོང་གི་བླ་མ་གསེར་ལ་བཅོལ་ཡོད། མདོར་ན་གསེར་མེད་ན་བོད་
ལ་ཆོས་ལུགས་མེད་ཅེས་བཤད་ཆོག་སྟེ། དཔེར་ན་གསེར་སྐུ་ཆེས་
མང་བའི་ས་ནི་བོད་ཡིན་པ། གསེར་ཀོང་དང་དངུལ་ཀོང་ཆེས་མང་
བའི་ས་ནི་བོད་ཡིན་པ། སྐུ་འབག་ལ་གསེར་དངུལ་གྱི་འདོགས་ཆ་
ཆེས་མང་བའི་ས་ནི་བོད་ཡིན་པ། “སྤྲུལ་སྐུ་དེ་ལོངས་སྐུའི་ཆ་བྱད་
དུ་སྦྱར་བ་སོགས་བཤད་བདེ་བོ་འདྲ་ཡོད་པ་ཡིན་ན་ང་ལ་བཤད་རྒྱུ་
མེད།” གང་ལྟར་ གསེར་ སྡེར་ཆེས་ མང་ བའི་ ས་ནི་བོད་ཡིན་པ།
གསེར་ནི་བོད་ཀྱི་དད་པ་མཚོན་ཐབས་དགའ་ཤོས་དེ་ཡིན་པས་གསེར་
མེད་ན་དད་པ་མེད་ཅེས་བཤད་ཆོག་པ་འདྲ། དཀོན་མཆོག་དྲན་
= 113 -



རྨ་ཆུའི་བསམ་གཏན་གྱི་རྩོམ་བཏུས • དཔྱད་རྩོམ། །
དུས་གསེར་ལམ་ལམ་གྱི་འོད་ཅིག་ཡིད་ལ་འཆར་བ། བླ་མ་ཟེར་
དུས་གསེར་ཁྲི་དྲུག་འགྱོགས་དེ་དྲན་པ། གཙུག་ལག་དགོན་པ་ཟེར་
དུས་ གསེར་ གྱི་རྒྱ་ཕིབས་དེ་དྲན་པ། རྒྱལ་བའི་བཀའ་ ཟེར་དུས་
གསེར་བྲིས་མ་ཞིག་དྲན་པ། དེ་ཡང་སྤྱི་ལོའི་སྔོན་གྱི་དུས་རབས་ལྔ་
བ་ནས་དྲུག་པར་ནང་བསྟན་ཆོས་ལུགས་དར་རྒྱས་བྱུང་ཞིང་། གོ་
ལ་རིལ་མོའི་སྒང་འདིར་མིག་སྔར་འཛམ་གླིང་གི་མི་གྲངས་བརྒྱ་ཆའི་
དྲུག་ ལྷག་གིས་ནང་བསྟན་ལ་དད་པ་བྱེད་ཀྱིན་ཡོད་ཟེར། ཐེག་
དམན་གྱི་བསྟན་པ་དར་ཡུལ་ནི་ཨེ་ཤ་ཡེའི་ལྷོ་ཁུལ་གྱི་སི་རི་ལན་དང་།
ཐེ་ཀོ འབར་ མ། ལའོ་ཝུ། ཀན་ པུའུ་ ཀྲའེ་ སོགས་ ཡིན་ ལ།
ཐེག་ཆེན་གྱི་ཆོས་ནི་ཨེ་ཤ་ཡའི་བྱང་ཁུལ་གྱི་ཀྲུང་གོ་དང་། ཡོ་ནན།
ཁྲོ་ཞན། འཇར་པན་སོགས་ལ་དར་བའི་བསྟན་པ་ཡིན། འབར་
མ་ལ་གསེར་བཙོ་མའི་སྐུ་རྟེན་འགའ་ཡོད་ལ། དེ་མིན་ཡུལ་ཕྱོགས་
དེ་དག་གི་ལྷ་རྟེན་ཆོས་གསུམ་ནི་གཙོ་ཆེ་བ་རྡོ་རིགས་ ཤ་དག་ལས་
བཞེངས་གྲུབ་བྱས་འདུག །
དད་རྫུན་གྱི་བྱ་བ། དད་རྫུ་ཡི་བྱ་བ། དད་པའི་འགན་མི་
ཁུར་བ། དད་པའི་དོ་ཡ་མི་སྙོམ་པ། དད་པའི་ངོ་སོ་ནས་འཛུལ་
བ་། དད་པའི་མིག་ཆུ། དད་པ་ཁ་རྒྱུག་གི་རིང་ལུགས་གཙོ་བོར་
འཛིན་པ། དད་པ་ཕྱོགས་རིས་སུ་འཛིན་པ། ནད་དེ་ནི་རང་གི་ཁེ་
རེག་ཏུ་བལྟ་བ། དོན་ལ་ཅི་ཡང་མིན་པ། དཀོན་མཆོག་གི་ཆ་ནས་
དཀོན་མཆོག་གི་རིན་ཐང་མི་མངོན་པ། དཀོན་མཆོག་གི་རྩིས་ཐང་
- 114 -



བོད་ལ་ལྟ་བ། །
འཆོར་བ། དཀོན་མཆོག་གི་ཆོས་ཉིད་མི་ཤེས་པ། 《ཆོས་མངོན་
པ》 ལས “དད་ པ་ གང་ ཞེ་ ན། ལས་ དང་། འབྲས་ བུ་ དང་།
བདེན་པ་དང་། དཀོན་མཆོག་ལ་མངོན་པར་ཡིད་ཆེས་པ་དང་།
འདོད་ པ་ དང་། སེམས་ དང་ བའོ” ཞེས་ གསུངས་ སོ། ། དེ་ ལས་
“འདོད་པའི་དད་པ་ནི། བླ་ན་མེད་པའི་བྱང་ཆུབ་དེ་ཉིད་ཁྱད་
པར་ཅན་དུ་མཐོང་ནས། དེ་ཐོབ་པའི་ཆེད་དུ་གུས་པ་དང་ལྡན་
པས་ལམ་ལ་སློབ་པའོ”ཞེས་ཐར་རྒྱན་དུ་གསལ། འདོད་ཆགས་སུ་
མི་གོ་བར་ཐུགས་རྗེ་ཆེ། ཡང《རིན་ཆེན་ཕྲེང་བ》ལས“འདུན་
དང་ཞེ་སྡང་འཇིགས་པ་དང༌། །རྨོངས་པ་གང་ཞིག་ཆོས་མི་འདའ། །
དེ་ནི་དད་པ་ཅན་ཞེས་བྱ”ཞེས་པ་བཞིན་གོ་སླ་བར་སྣང་། རང་
རེས་བླ་མ་ཡི་དམ་མི་སྒེར་གྱི་ཞེ་སྡང་ཕྲག་དོག་ལ་འགུག་པ། སྟོན་པ་
སངས་རྒྱས་དེ་ཆོས་ཚོགས་དར་ཆ་རུ་བཅོས་ནས་ཕྱོགས་ཁའི་ལ་རྒྱ་ལ་
ཕྱར་བ། བླ་མ་དགེ་བཤེས་དེ་ལུང་བའི་ལ་རྒྱ་ལ་འཁོད་པ། རྗེ་
བཙུན་སྒྲོལ་མ་དེ་བོད་མིའི་སྒེར་ཡུམ་དུ་འཛིན་པ་རེད། །
“ང་འཇིགས་པ་བརྒྱད་ལས་སྒྲོལ་མ”ཞེས་པ་ནི་རྩ་དོན་ཡིན་པ།
མཁའ་འགྲོ་ཆོས་སྐྱོང་རུ་བར་འཁོན་བརྡུང་ལ་འདྲེན་པ། དམ་ཆོས་
མ་དར་རང་གི་ལག་ནས་ཉམས། ཁྱིམ་པ་ང་ལྟ་བུས་ཀྱང་ཆོས་་་་་
བཤད་བྱེད་པ། དེ་ཡང་སྐྱོན་རེད།
བོད་ མི་ ན་ རེ། ང་ ཉལ་ ནས་ སྡོད་ པ་ རང་དབང་ ཡིན་ པ།
ཁྱོད་ལ་བབ་མེད་པ། ང་གཉིད་ནས་སྡོད་པ་ཁེ་ཡིན་པ། ཁྱོད་ལ་
- 115 -



རྨ་ཆུའི་བསམ་གཏན་གྱི་རྩོམ་བཏུས • དཔྱད་རྩོམ།
ཐེ་མེད་པ། དུས་ཚོད་ནི་སྔོན་བསགས་ཡིན་པ། དེ་ལ་སེམས་ཁྲལ་
བྱ་མི་དགོས་པ། སྒོ་ཕྱུགས་ཐང་ལ་བརྡལ་ནས་གཉིད་འགུག་པ་དེ་
ནི་དུས་ཚོད་ལ་བཀབ་པའི་མལ་ཆས་ཡིན་པ། དཔྱིད་ཉི་རིང་མོ་ལ་
གནའ་གཏམ་རིང་མོ་ཞིག་བཤད་པས། འཛམ་གླིང་གི་སྒྲུང་དཔེ་
རིང་མོ་ཞིག་ནར་ནར་དུ་ཐོན་པ། དེ་ཉིད་ད་དུང་ང་རྒྱལ་ཞིག་ཏུ་
བཤད་པ་རེད།
མི་ཚེ་ནི་མ་གཞི་ནོར་འཁྲུལ་ཞིག་ཏུ་ལྟ་བ། བློ་རིག་ནི་མ་གཞི་
སྡིག་སྒྲིབ་ཅིག་ཏུ་ལྟ་བ། རང་གི་སྣང་བ་ནི་མ་གཞི་མུན་ནག་ཅིག་ཏུ་
བཤད་པ་སོགས་མདོར་ན་རང་ཉིད་ལ་རང་ཉིད་ཀྱི་ཤེས་རབ་ཅིག་
ཡོད་པར་ཁས་མི་ལེན་པ། དེ་ལྟར་དུས་ཚོད་ནི་གློད་སོང་།
ཁ་དང་རྐུབ་ནི་མཛའ་བརྩེ་ཡིན་པ། ཁ་སྡུན་འཁོར་ལ་ཚིག་
རྒྱན་སྤྲོ་བ། ཁ་ཕྱིར་འཁོར་ལ་ཕྲ་མ་འཇུག་པ། ངོ་ལྐོག་གི་ཚུགས་
མི་བརྟན་པ། དྲིན་དུ་ལྟ་བའི་རིན་ཐང་མི་ཤེས་པ། ལན་དུ་འཚོབ་
པའི་ལས་ཀ་མི་བསམ་པའོ། །
འཆི་བ་བཤད་པ། དེ་ནི་ཀུན་ལ་གོ་རྟོགས་ཡོད་ས་ཡིན་ཞིང༌།
ཆོས་ལུགས་ཀྱི་རྩ་བ་འདོགས་ས་ཡང་རེད། དེ་ནས་བཟུང་དཔའ་
སེམས་ཆུང་བ། གློ་སྙིང་ཆུང་བ། འཆི་བ་ བཤད་དུས་ བོད་མི་
རྣམས་ཀྱིས་འུར་མི་རྒྱག་པར་ནན་ཏན་ངང་ཉན་པ། དེ་ནི་བཟང་
ཆ་ཞིག་ཡིན་པ་འདྲ། གཡུང་མོ་ལུག་ལྟ་བུ་ཡིན་པ། དྲང་མོ་མདའ་
ལྟ་བུ་ཡིན་པ། འཆི་བ་བསམ་ནས་ཆོས་སྐྱོབ་ཀྱི་ལས་གང་ཡིན་ཁས་
- 116 -



བོད་ལ་ལྟ་བ།
ལེན་ཞིང་ཉིང་ཤོར་བ། རང་ཉིད་སྐྱེས་པ་ནས་ནག་རལ་ཞིག་ཏུ་ལྟ་
བ། ཕྱི་མ་བདེ་བ་ཅན་དུ་འགྲོ་བ། དེ་རུ་མཁར་ཁྱིམ་གང་རུང་
ཡོད་པ། , དག་པའི་ཞིང་གི་སྒོ་འཕར་དེ་ཆོས་པ་དེའི་ལག་ན་ཡོད་པ།
དྲང་མོ་བཤད་ན་དེ་ནི་ཡིག་ལོང་བའི་སེམས་ཁམས་རེད་དེ། ཁོ་
ཚོའི་བསམ་པ་རྣམ་དག་མ་རེད་ཟེར་ཡང་དཀའ། ཡིན་ཡང་སློབ་
སྦྱོང་བཟང་བོ་མ་བྱས་ན་ཅི་ཡང་མི་བྱོན། དེ་ནས་བཟུང་ཅི་བཤད་
ཅི་ཡང་ཁས་ལེན་པའི་ངན་གོམས་དེ་ལ་སྒྱུར་ཏུ་མེད་པ། རང་ཉིད་
མྱི་ཡིན་པ་ཤེས་དགོས། །
དཔེར་ན་དུས་རབས་བར་མའི་ཡོ་རོབ་ཡེ་ ཤུ་བའི་ སེམས་ སུ་
ནད་ཡམས་ཤིག་བྱུང་བ་ནི་ལྷས་མི་ལ་ཉེས་ཆད་བཅད་པར་འདོད་
པས། འགྱོད་བཤགས་བྱེད་མཁན་གྱིས་རང་གི་ལུས་ལ་ལྕག་གིས་
གཞུས་ཏེ་ཉེས་པ་བཤགས་པར་བྱེད་པ་སོགས་ལ་དཔེ་བཀབ་ནས་ཁ་
བརྡ་ཡང་བྱེད་ཆོག་གོ།
༢༠༠༨ ལོའི་ཟླ༧པའི་ནང་རྫོགས་པར་སྦྱར།
- 117 -



རྨ་ཆུའི་བསམ་གཏན་གྱི་རྩོམ་བཏུས • དཔྱད་རྩོམ། །
1: པཉྩ༌ན ད
ནp:ཨཔྤཝཔརྨ་ཨཱཚ་:
* ཁ་༨་ 2
..
༌ -: * :
: 1:|
：
::
*
：
： -
： * 1
:་
：་
， » ༤ :
：་ ་་ ་ ：:
རྨ
༌
དྷ
་ ::
3e …
.… མ་་་
་
--
-
རྩོམ་ཡིག་འབྲི་མཁན་ལ་ཕུལ་བའི་ནང་གཏམ།
ལག་ཏུ་སྨྱུ་གུ་འཛིན་ཞིང་ཤོག་བུའི་འཇིག་རྟེན་དུ་ སྣང་བའི་
རྒྱལ་ཁམས་འཛུཔ།ས་མཁན་གྱི་ཁྱོད་ནི་གང་ལྟར “རྩོམ་ཡིག”གི་ཆེད་
དུ་དུས་ཚོད་ཕོན་ཆེ་བ་འགྲོ་གྲོན་གཏོང་མཁན་ཞིག་ཡིན་ཕྱིན་དེ་ལ་
ཅིས་ཀྱང་རང་ཉིད་ཀྱི “ རྩོམ་རིག” མངའ་ཁོངས་ཤིག་གཅེས་སྐྱོང་བྱ་
རྒྱུ་ལྷགས་ཡོད་ ཅིང་། ཡང་མི་དེ་ལྟ་བུ་ལ་གསེར་དངུལ་བཞིན་་་་
གཞན་ལ་ངོམ་ སོར་བཤམས་རྒྱུ་ཞིག་ཡོད་པ་ནི “ རྩོམ་ཡིག” ལས་་་་
གཞན་ཅི་ཡང་མེད་ལ། ངོམ་སོ་དེའི་ཆེད་དུ་རང་ཉིད་ཀྱི་དུས་ཚོད་
དང་། ནོམ་པ། ཐ་ན་མི་གཤིས་ཀྱང་འགྲོ་སོང་གཏོང་བཞིན་པ་ནི་
རྒྱུན་ལྡན་ཞིག་མ་ཡིན་ནམ། ཁྱོད་ནི་ངོ་མ་སྨྱུ་གུ་ཐོགས་མཁན་གྱི་མི་
རྣམ་དག་ཅིག་རེད་ཅེས་གསར་འགྱུར་སོགས་ནས་རྒྱུད་སྒྲོག་བྱ་ཆོག་ལ་
མི་སྐོར་ཞིག་བསྡུས་ཏེ་ཉིད་ཀྱི་འཁྲུངས་སྐར་ལ་ཆང་འཐུང་ཡང་ཆོག་
པ་རེད། དེ་ལ་དོན་སྙིང་ཅི་ཞིག་ཡོད། དྲང་མོ་བཤད་ན་དོན་སྙིང་
གི་ཕྱོགས་ལ་བསམ་གཞིག་ཡག་པོ་མ་བཏང་བ་འདྲ། འདང་རེ་
བརྒྱབ་ན་ངོ་རེ་ཚ།
གང་ལྟར་ངོམ་སོ་དེ་ནི་ང་ཚོ་སྤྱི་ལ་དབང་བའི་བཟོ་སྐྲུན་གྱི་རྣམ་
- 118 -



རྩོམ་ཡིག་འབྲི་མཁན་ལ་ཕུལ་བའི་ནང་གཏམ།
པ་ཞིག་ཏུ་དགར་ཆོག་པའི་དབང་དུ་བཏང་ན་མི་སྒེར་གྱི་བདག་གི་བ་
ལས་ཁྱད་དུ་འཕགས་པའི་རྩ་བ་ཡང་དེ་ཡིན་ལ། ཁྱོད་རང་སྤྱི་་་
ཚོགས་དེའི་ཆེད་དུ་གསོན་ཡོད་པར་བཤད་ཀྱང་ཆོག
འོན་ཀྱང་ལྷག་བསམ་དེ་ནི་ཉེན་ཁའི་ངོགས་སུ་བཅར་ནས་ཡོད་
དེ། ཁྱོད་ནི་སྤྱི་ཚོགས་ཀྱི་ཁམ་འབྲས་ལྟ་བུ་རེད། ཕལ་ཆེ་བ་ནི་ཁ་
མཚར་འབྲི་མཁན་ནམ་སྒྲུང་བ་རྐྱང་བ་ཡིན་པས་སོ། །
གལ་ཏེ་ཁྱོད་ནི་ཤེལ་བཞིན་དྭངས་པའི་རྣམ་དཔྱོད་ཅན་ཞིག་
ཡིན་ནའང། མི་མངོན་ཀག་གི་ལ་མོ་ཡང་དལ་གྱིས་སྒྲོལ་དགོས་པ་
མ་ཡིན་ནམ། རྒྱུ་མཚན་ནི་དམེ་བཙོག་ངན་ངོན་གྱི་སྤྱི་ཚོགས་དེའི་
ནང་ཁྲོལ་མཐོང་ཐེངས་རེར་ཆུ་ཤེལ་བཞིན་དྭངས་པའི་ཁྱོད་དང་ཁྱོད་
ཀྱི་ཤེས་རབ་ལ་གྲིབ་ནད་ཕོག་པར་ཐེ་ཚོམ་ཟ་མ་དགོས། དོན་དེར་
སུས་ཀྱང་སེམས་ཁྲལ་ཡག་པོ་བགྱིས་མེད་ལ། གྲིབ་ནད་དེ་རིགས་ལ་
ཆེད་དུ་རིམས་འགོག་ལས་ཀ་ཡང་བྱས་མེད། སྨྱུ་གུ་འཛིན་མཁན་
ཁྱེད་ཀྱིས་ཀྱང་དེ་ལ་དོ་སྣང་ཆེར་མི་མཛད་པར་རང་ཉིད་ཀྱི་ཤེས་རབ་
དང་བློ་གྲོས་ནི་ཐེ་ཚོམ་ཞིག་ཏུ་ལྟ་བཞིན་ཡོད་ལ། དེ་ནི་ཉིད་ལ་ལྷག་
བསམ་གྱིས་རྒྱུན་པར་སྤྱི་ཚོགས་ནི་ཡོད་ཚད་ཡིན་ཞེས་བྱ་བའི་བསླུ་
བྲིད་དུ་མནོལ་བ་མ་ཡིན་ནམ། དེ་བཞིན་གྲིབ་ནད་དེས་སྐུ་ཉིད་ཀྱི་
ཁྲག་རྒྱུན་ཟིན་ཡག་བྱས་ཡོད་པས་རྟགས་ མཚན་དུ་མ་མངོན་གྱིན་
འདུག།
སྤྱི་ཚོགས་ཧྲིལ་བོ་ནི་བྱ་ར་བ་རེད། ཕྱོགས་བཞི་རུ་ རྩང་་་་
– 119 -



་
་ ་
་ -
，，་ ་
་་་
་
་
，
་，
་་་：
：:
་
༈
：..་
、
，
，་
;,
་་ ，
་
་
་
་ ་
་.
་.
……….
…
..
་
རྨ་ཆུའི་བསམ་གཏན་གྱི་རྩོམ་བཏུས • དཔྱད་རྩོམ། །
གཟུགས་བསླངས་ཡོད་པས། ཁྱོད་རང་ཁོར་ཡུག་ལ་བསྟུན་ཅི་ཐུབ་
བྱེད་པའི་མི་བྱང་མ་ཞིག་ཆགས་པ་རེད།
དེ་ནས་བཟུང་ཉིད་ཀྱི་ཚེ་སྲོག་རྐ་ལམ་ཁོ་ནར་རྒྱུ་བའི་གྲོག་ཆུ་
ཞིག་ཡིན་ཕྱིན“ཆུ་སྣ་གར་ཁྲིད” ཅེས་པའི་གཏམ་དཔེ་ཞིག་ཐོན་པ་
རེད། རྐ་ཆུ་དེ་ནི་ཁྱིམ་སྤྱོད་རྫོབ་ཆུ་རུ་འགྱུར་ངེས་ཏེ། ཁྱོད་ཀྱི་
ཤེས་རབ་ནི་སྣམ་ཕྱིང་གི་སྦུ་གུར་རྒྱུག་གིན་ཡོད།
དྲང་གཏམ་བཤད་ན་ཁོ་ཚོས་ཁྱེད་རང་མིག་རྩ་རུག་རུག་འགུལ་
བའི་རི་དྭགས་སྙིང་ཆུང་ཞིག་ཏུ་བརྫིས་ནས་འབག་སྐུ་རུ་བཤམས་ཀྱང་
སྲིད། དེ་ནི་ཁྱོད་ཀྱིས་རང་ཉིད་ཀྱི་དང་རྩེ ( ཤེས་རབ་དང་བློ་གྲོས)
ལ་ཡིད་ཆེས་བོར་བའི་གོད་ཀ་རེད། སྤྱི་ཚོགས་ཧྲིལ་བོས་དེ་ནས་
བཟུང་ཉིད་ལ “མྱི་བླ་ཡང་ཞིག་རེད” ཟེར་བ་ཙམ་ལས་དེ་ལ་རྟེན་
འབྱུང་གི་རྩིས་སྒྲིག་མེད། ནག་ཉེས་ཡོད་ཚད་རང་ཉིད་ཀྱིས་ངོས་
ལེན་བྱ་དགོས། ཁྱོད་ཀྱི་དང་རྩེ (ཤེས་རབ་དང་བློ་གྲོས)འདོར་
དགོས་པ་རེད། ཁྱོད་རང་མ་གཞི་སྤྱི་ཚོགས་ཀྱིས་གཙབ་ཧྲུལ་བཏང་
ཟིན་པ་མཚོན། །
དེང་མའི་བསྟན་བཤིག་ཚ་བའི་གཤིས་ཀ་དེ་གར་སོང་ཆ་མེད་
དུ་ གྱུར་ ནས་ མི་ ཡུལ་ སྤྱི་ མཐུན་ གྱི་ གཞུང་ ལུགས (ཁྲིམས་ ལུགས།
ཆོས་ལུགས། ཀུན་སྤྱོད། གོང་ཐང)བལྡད་ཀྱིན་ཐོད་པ་དང་ཉི་
མ་ནི་མ་གཞི་ལས་དབང་ཞིག་ཏུ་རང་གི་ཐོད་ཁར་ཤར་ནུབ་བྱེད་པར་
བཤད་ཀྱང་སྲིད།
- 120 -



རྩོམ་ཡིག་འབྲི་མཁན་ལ་ཕུལ་བའི་ནང་གཏམ། །
དོན་ལ་ཁྱོད་ནི་ཆེས་སྤྱིར་བཏང་གི་སྲོག་ཆགས་ཤིག་ཡིན་ཞིང་།
ཡང་ན་ཁྱོད་ནི་ཆེས་གད་སྙིགས་ཉུང་བའི་སྲོག་ཆགས་ཤིག་རེད་ཅེས་
བཤད་ཀྱང་ཆོག་སྟེ། འདིར་གཙོ་བོ་སྐད་ཆའི་གད་སྙིགས་ཟེར་བ་
ཡིན་ལ། ཁྱོད་ཀྱིས་སྤྱི་ཚོགས་གང་དེའི་འཁོར་རྒྱུན་ལ་བར་ཆད་
བཟོས་མ་མྱོང་བ་ནང་བཞིན། ཁྱོད་ནི་སྤྱི་ཞེས་པའི་སྲོག་ཆགས་དེའི་
དཔེ་མཚོན་ཡག་ཤོས་ཤིག་རེད།
བདག་གི«ཉིན་ཐོ»ཨང༦པའི་ནང་དུ “ རང་ཉིད་དུས་ནམ་
ཡང་རང་ཉིད་དང་འགྲོགས་ནས་ཡོད་ཅིང་རང་ལ་དབང་བ་ཉག་ཅིག་
པོའང་རང་ཉིད་ཡིན”ཞེས་པའི་ཚིག་དུམ་ཞིག་ཡོད་པ་དེ་ནི་སྤྱི་ཚོགས་
དང་རང་ཉིད་བར་གྱི་དབྱེ་ཐག་གསལ་འབྱེད་ཀྱི་རེ་འདུན་བཏོན་པ་
ཙམ་ཡིན་མོད། སྐད་ཆ་དེ་ཁྱོད་དང་བསྟུན་མིན་ཅི་ཆ། གོ་སྐབས་
ཡོད་ཚེ་རྗེས་སུ་ཞིབ་མོར་བསྟན་ཡང་ཆོག་སྟེ། རེ་བ་ཡིན་ན“བདེ་
ཐང”དང“བདེ་འཇགས” གཉིས་ཀྱི་ལམ་ནས་བགྲོད་དགོས་པ་རེད།
ཐོག་མར་ཁྱོད་ཀྱིས“རང་ཉིད”རྙེད་དགོས་ཤིང་། “ རང་ཉིད” རྫུན་
མ་དེ་བསྐྱུར་ནས“རང་ཉིད” ངོ་མ་དེ་འཚོལ་རྟོག་བྱ་དགོས་པ་རེད།
དེ་ལྟར“ རང་ཉིད”ངོ་མ་གང་ཡིན་ཞིང༌། གང་དག་ནི་རང་ཉིད་ཀྱི་
རྒྱུ་དག་གམ་རྒྱུ་སྤུས་ངོ་མ་ཡིན་པ་གཏན་འཁེལ་རྗེས་ད་གཟོད “ རྩོམ་
རིག” བཟོ་སྐྲུན་ གྱི་ འཆར་ འགོད་འཐེན་ཆོག་ པ་ རེད་ མ་ གཏོགས།
- 121



རྨ་ཆུའི་བསམ་གཏན་གྱི་རྩོམ་བཏུས • དཔྱད་རྩོམ།
མགོ་ལ་ཤོག་རྭ་བཙུགས་ནས་ ཤྭ་ གྲལ་དང༌། འཕོང་ལ་རྩམ་སྐྱ་་་
བྱུགས་ནས་དགོ་གྲལ་དུ་བརྒྱུག་ན་རང་ཉིད་མཚོན་ཐབས་ཀྱི་ལས་རྐང་
ལ་ཚེ་ཐག་མི་རིང་ཁོ་ཐག་རེད། དོན་དམ་གྱི་རངཉིད་དེ་ཕྱི་རོལ་སྤྱི་
ཚོགས་ནས་རྙེད་མི་སྲིད།
དེ་ཡང་སྐུ་ཞབས་ཐེ་ཀོར་ལགས་ཀྱིས“ང་ཚོས་ཚེ་སྲོག་གཏིང་
འབུལ་བྱས་ན་ད་གཟོད་ཚེ་སྲོག་གཏན་ ཐོབ་བྱ་ཐུབ” ཅེས་པ་དང་
གཅིག་འདྲ་རེད། ཁྱོད་ཀྱིས“རྩོམ་རིག” གི་བྱ་གཞག་ལ་རང་གི་
ཡོད་ཚད་འབུལ་བའི་ཆོད་སེམས་བཞག་ན་བཤད་རྒྱུ་མང་བོ་མེད་དེ།
མ་གཞི་ཁྱེད་ལ་རྒྱལ་ཁ་འཐོབ་རྒྱུ་ནི་ཁོ་ཐག་ཅིག་རེད། ཁྱོད་རང་
ཅིས་ཀྱང་ལས་ཀ་དེའི་མངའ་ཁོངས་སུ་བསྐྱོད་དགོས་པ་རེད། ཆ་
རྐྱེན་གང་འདྲ་ཞིག་དགོས་པ་རེད།
དེ་ནི་བསམ་གཞིགས་རྣལ་མའི་སྔོན་འགྲོ་ཡིན་ཞིང་། འདིར་
ཡང་ཐོག་མའི “ང་རྒྱལ”གྱི་སོན་འབྲས་ཞེས་བརྗོད་ནའང་མི་ཆོག་རྒྱུ་
མེད། “ང་རྒྱལ”ནི་རང་ཉིད་མཚོན་ཚུལ་དགའ་ཤོས་ཤིག་རེད་དེ།
འདིར་རང་ཆེ་རང་བཟང་གི་ང་རྒྱལ་ཟེར་བ་མིན་ལ། ཕྲག་དོག་
འཁོན་སྡང་གི་ང་རྒྱལ་ཟེར་བ་ནི་དེ་བས་ཀྱང་མིན་པར། ངས་ནི་
བདེ་ཐང་གི“ང་རྒྱལ”ཟེར་བ་ཡིན།
གསལ་བཤད་ཙམ་བགྱིས་ན་རང་ཉིད་ལ་ཡིད་ཆེས་དང་དག་
སྣང་འཛིན་པའི་རྨང་གཞི་ཟེར་ཡང་ཆོག ཉིད་ལ་རྨང་གཞི་དེ་ཡོད་
དམ། །
– 122 -



རྩོམ་ཡིག་འབྲི་མཁན་ལ་ཕུལ་བའི་ནང་གཏམ།
འདིར་གླེང་བའི “ རྩོམ་ཡིག་དང་རྩོམ་རིག”ཅེས་པ་དེ་ལ་གོ་བ་
ཞིག་བླངས་ན་རང་ཉིད་ཀྱི་བརྩོན་པ་མ་ཞིག་པའི་ཤེས་ཡོན་ནི་རྩོམ་
ཡིག་གི་དང་རྩེ་འདོན་པ་འམ་རྒྱུ་མཚན་གྲུབ་བྱེད་དེ་ཡིན་ཞེས་བཤད་
ན་ཆོག་ལ། དེ་ནི་ཐོན་སྐྱེད་ཅིག་ཏུ་བཤད་ཀྱང་ཆོག དཔེར་ན་
ཁྱོད་ནི་ས་འཛིན་ལྷུན་པོ་ཞིག་ཡིན་པའི་དཔང་དུ་བཏང་ན་ངེས་པར་
དུ་གཏེར་ཁ་འདོན་དགོས་པ་རེད། གཏེར་རྫས་ནི་ཁྱོད་ཀྱི་བློ་གྲོས་
ཡིན་ལ། དེའི་ཕྱིར་འདོན་པ་ནི་བྱིན་གཏོང་གི་རིགས་སུ་ཡང་་་་
གཏོགས་པ་རེད། དེའི་ཕྱིར“བདེ་ཐང” གི་བདག་པོ་ཞིག་ཆགས་
དགོས་པ་ཅི་འདྲ་གལ་ཆེའང་།
སྐབས་དེར་ཁྱོད་ཀྱིས་ཕྱིའི་ཡུལ་ལྗོངས་མཐའ་དག (ཐ་ན་རང་
ལུས་ཀྱང་འདུ》 བདག་ཉིད་དུ་དབང་བར་ཉེར་ལེན་བྱ་མི་སྲིད་མོད།
བདག་ཉིད་ནི་ཡོད་ཚད་ཀྱི་ཡོད་ཚད་ཡིན་པ་གསལ་བོར་མཁྱེན་དགོས་
སོ། །
དེ་ལྟར་འཇིག་རྟེན་པར་ཅི་བྱས “ སྙིང་བོ” དང་། ཅི་སྒྲུབ
“རིན་ཐང”བྱ་བའི་ཐ་ཚིག་ཅིག་ཡོད་པ་ནང་བཞིན། ཁྱོད་ཀྱིས་མི་
ཚེ་གང་བོར “རྩོམ་ཡིག” ཅེས་ པར་ ཤ་འཐམ་རོ་འཐམ་བྱས་ནས་་་
མཐའ་མར“སྙིང་བོ” ཅི་ཡོད་པ་དང༌། མིག་མཐོང་ལག་ཟིན་གྱི
“རིན་ཐང” ག་རེ་རེད་ཅེས་དྲིས་ན། དེ་ལ་ང་ཚོས་ཁྱོད་ལ་འཐོབ་
- 123 -



-
--
-
རྨ་ཆུའི་བསམ་གཏན་གྱི་རྩོམ་བཏུས • དཔྱད་རྩོམ།
ངེས་ པའི “ རྫོགས་ ལྡན་ གྱི་བསྐལ་བ” ཞིག་གམ་ཡང་ན“དོ་མཉམ་
རིང་ལུགས”ཞེས་པའི་དམིགས་འབེན་ཞིག་ཡོད་པར་བསམས་ནས
“སྙིང་བོ”འཚོལ་ལམ“ནོལ་པེར་བྱ་དགའ”སོགས་གླེང་ནས“རིན་
ཐང”གི་མཐའ་མ་གཏན་འཁེལ་བྱ་རྒྱུ་ཡིན། ཡང་ན“རིན་ཐང”
དེའི་ལྟ་བའམ་དམིགས་ཡུལ་ནི་རང་ཉིད“སྲོལ་འབྱེད་པ”འམ་ཡང་
ན“ཤིང་རྟ་བ” ལྟ་བུའི་ཆོ་ལོར་འཁྲེང་ནས་འབད་བརྩོན་བྱ་རྒྱུ་ཡིན།
དེ་འདྲ་ཡིན་ན་ཁྱོད་ལ “རྩོམ་ཡིག” མིན་པའི་མཐུན་རྐྱེན་གང་མང་
ཞིག་འཛོམ་དགོས་ཏེ། ཐོག་མར་རང་ཉིད་ཀྱི་གདུལ་བྱ་དེ “ ཀློག་
མཁན”གྱི་སྡེ་སྐུལ་སློང་བྱ་དགོས་པ། ཚད་ངེས་ཅན་ཞིག་གི་འཕྲོར་
ཁྱོད་ཀྱི་ཡིན་ངེས་པའི་བློ་གྲོས་གཏན་ཁེལ་རྗེས་ཁོ་ཚོར“ཀློག་མཁན”
གཅིག་གྱུར་དང་ལེན་གྱི་འདུ་ཤེས་ཆགས་དགོས་པ། དེ་ལ་དམངས་
གཙོ་ཞེས་བཤད་ནའང་མི་ཆོག་རྒྱུ་མེད། ཁྱོད་དང་ཁྱོད་ཀྱི “རྩོམ་
ཡིག” འུར་ནས་རྒྱལ་མཚམས་བརྒལ་དགོས་པ། བྱ་བ་དེར་དུས་
ཚོད་ག་ཙམ་གྲོན་ཟད་དུ་གཏོང་དགོས་པ་རེད། རྩ་འཛུགས་ཀྱི་སྡེ་
ལ་ཁ་ངོ་ག་ཙམ་འཚོ་དགོས་སམ། མཁའ་དབུགས་དེའི་ཆེད་དུ་རྨི་
ལམ་ནར་ནུར་རིང་མོ་ཞིག་གཏོང་དགོས་པ་རེད། །
མཐར་དེད་ན་དེ་ནི་རྩོམ་ཡིག་ལས་འདའ་བའི་བྱ་ཁྲལ་ཞིག་ཏུ་
མི་འགྱུར་བའི་ངེས་པ་ཡང་མེད་དེ། མདོར་དྲིལ་ན“མིང”གི་ཆེད་
དུ་རེད། ཐོག་མའི་ཀུན་སློང་ནས“རྩོམ་རིག”དག་སྣང་ཅེས་པའི་
ངོ་བོ་ནས་འགྱུར་ཡག་བྱས་ཚར་སོང་བ་མ་ཡིན་ནམ།
124 -



རྩོམ་ཡིག་འབྲི་མཁན་ལ་ཕུལ་བའི་ནང་གཏམ།
ཡང་ན་དེ་བཞིན་ཁྱོད་ཀྱི “ རྩོམ་ཡིག” ནི་ཕོགས་དངུལ་གྱི་ཆེད་
དུ་བལྟས་ན་ཚོང་ལས་རིགས་ཀྱི་ཐོན་རྫས་ཡང་མོ་ཞིག་ཏུ་འགྱུར་བ་
རེད། དེར་འཐོབ་པའི“རིན་ཐང”ནི་གསེར་དངུལ་རེད།
ཁྱོད་ཀྱིས་རྫུ་བག་ཆེན་པོས་ཐེ་ཀོར་ལགས་ཀྱི《གསང་བའི་ནོར་
རྒྱུན》ལྟ་བུ་ཇི་ལྟར་བྲིས་ཀྱང “ རྩོམ་རིག”གི“རིན་ཐང” ངོ་མ་བོར་
གཏོར་ཐེབས་ཚར་སོང་བ་རེད། །
ཁྱོད་ཀྱིས་ཡང་སོས་བསྡུས་འཇོམ་ལྟ་བུའི་ལས་ཀ་ཞིག་གཉེར་བ་
ནི་མི་ཚེའི་བྱ་བ་བདེ་ཐང་ཅན་ཞིག་མ་རེད། ངའི་རེ་བ་ལ་ཁྱོད་ཀྱིས་
རྩོམ་རིགས་བྱ་དགའ་གང་ཡང་མི་དྲན་པར་སྨོན། མཚམས་འདིར་
ངས་ ཨམ་ཚུགས་བསྡམ་ནས་ གསལ་ འདེབས་ ཤིག་བྱེད་ པར་བྱ་སྟེ།
ང་ཚོ་དེ་རྩོམ་རིགས་ཀྱི་ཆེད་དུ་གསོན་པའི་མི་རྣམས་ཀྱིས་ཕྱིའི་ཡུལ་
ལྗོངས་ སམ་ གྲོང་ཁྱེར་ གྱི་དབང་ཐང་ལ་གཏོགས་པའི “རིན་ཐང”
ཡོད་ཚད་ཕམ་པར་བརྒྱབ་རྗེས་ད་གཟོད “ རང་ཉིད” ལ་དབང་བའི
“སྙིང་བོ” དང་། ཕྱིའི་དབང་ཤུགས་ལ་སློང་མོ་བྱ་མི་དགོས་པའི
“རིན་ཐང”ཞིག་འཐོབ་ཐུབ་པར་འབད་པ་ཧུར་ཐེག་ཅིག་མི་བྱའམ།
སེམས་ལྡན་གང་མང་ཞིག་གིས་འདི་ལྟར “རང་ཉིད་ལ་དབང་བའི་
སྙིང་བོ་ཞེས་ པ་དེ་ རྡོག་རྡོག་ ཏུ་ལེན་རྒྱུ་ཡོད་དམ” ཟེར་ཡང་སྲིད།
དེ་ལ་གཤམ་ནས་གསལ་བཤད་ཡག་པོ་ཞུ་གི་ཡིན།
- 125 -



རྨ་ཆུའི་བསམ་གཏན་གྱི་རྩོམ་བཏུས • དཔྱད་རྩོམ།
ཁྱོད་རང་འགྲོ་རན་དུས། གང་ལྟར་ཁྱོད་ཀྱི་བསམ་བློ་ལ་ཡོད་
ངེས་པའི་གནས་ གཞི་དང་སྤྱི་འགྲོས་ ཤིག་རྟག་ ཏུ་འབྲལ་མེད་ངང་
གནས་ཡོད་པ་དེ “ རང་ཉིད་འཇིག་རྟེན་འདིའི་མགྲོན་པོ་ཙམ” མ་
གཏོགས“རྟག་བརྟན་གྱི་བདག་པོ” མ་ཡིན་པའི་ཉེར་ལེན་གྱི་ཡུལ་ན་
རང་ལྟ་བུའི་དུས་ཚིགས་གཅིག་གི་ཤིང་འབྲས་ཤིག་སྤྲེའུ་གང་གི་ཁ་
ཟས་སུ་འགྱུར་ཡོད། དེ་ལྟར་འཇིག་རྟེན་པའི་ཐོབ་ཐང་དེ་ཉེར་ལེན་
གྱི་ཡུལ་ན་མ་ཡོད་པ་ཐོག་མཐའ་བར་གསུམ་ལ་སྐྱོ་སྣང་གི་ས་བོན་ལྟ་
བུར་གྲུབ་ཡོད་ཅིང་། ཁྱོད་རང་དུས་ཚོད་ཀྱིས་བརྡར་བའི་མཆིག་ལྟེ་
ཞིག་སྟེ། འཇིག་རྟེན་ཧྲིལ་བོ་ཁྱོད་ཀྱི་ཆེད་དུ་འཁོར་གྱིན་པའམ་ཁྱོད་
རང༌ འཇིག་ རྟེན་ ཧྲིལ་ པོའི་ ཆེད་ དུ་ མ་ ཁོམ་ པ་ གང་ ཡིན་ ཡང་།
འགལ་བ་རྙོག་འཛིང་གི་ལུས་དང་སྣང་བ་གང་ལའང་གུ་ཡངས་མེད་
པས་གང་ཉིད་འཆི་བར་མོས་ཤིང༌། གནས་ཚུལ་དེའི་གཞོགས་་་་
སྐྱིབས་ཤིག་ན“རྩོམ”ཞེས་པའི་ལམ་ཞིག་གསར་སྐྲུན་དུ་ཕྱོགས་པ་དེ་
རྟག་བརྟན་གྱི་གནས་གཞི་ཞིག་འཛུགས་སྐྲུན་བྱེད་པར་རེ་བའི་དན་
རྟགས་མ་ཡིན་ནམ། དེ་ནི་གནད་དོན་དེའི་གསལ་བཤད་དང་པོ་
ཡིན། ང་ཚོ་འདི་ནས་གང་དུ་འགྲོ་རྒྱུ་ཡིན། བསམ་བློའི་མཁར་
རྫོང་གི་རྨང་རྡོ་ གདིང་བར་མཐུན་རྐྱེན་ནས་སྟོབས་ཤུགས་ ཅི་ཙམ་
འཛོམ་དགོས། དེའི་ཕྱིར་ང་ཚོར་ཐེབས་པའི་ཕམ་ཉེས་ནི་འཇིག་
རྟེན་གྱིས་ང་ཚོར་ཅི་ཡང་བརྩི་མཐོང་མི་བྱེད་པར་ཡོད་ཚད་ང་ཚོའི་
ལྡོག་ཕྱོགས་ནས་འཇིག་རྟེན་རང་གི་བསྒྲིག་བཀོད་ལྟར་འཁོར་སྐྱོད་
- 126 -



རྩོམ་ཡིག་འབྲི་མཁན་ལ་ཕུལ་བའི་ནང་གཏམ།
བཀྱིས་ཟིན་པ་སུ་ལ་བཤད།
རྡུལ་ཕྱེ་བཞིན་འཚུབ་པའི་ཚེ་སྲོག་གི་རྟེན་གཞི་རེ་རེ་ཞེན་མེད་
དུ་བརླག་པ་བཟོད་བསྲན་མ་ཐུབ་པར་རང་བྱུང་ཁམས་ཀྱི་ཆོས་ཉིད་
རེད་ཅེས་ཅི་ཡང་ཟློག་མེད་ཀྱི་གནས་སུ་བཞགས། ང་ཚོ་ལ་ཅི་ཡང་
འཆར་གཞི་མེད་པར་བསླེབས་ཤིང་། མཛེས་སྡུག་གི་སྟོང་བསམ་
མཐའ་དག་མཇུག་མ་རྫོགས་གོང་ནས་འགྲོ་དགོས་བ་རེད། ང་ཚོར་
ཡིད་རྟོན་དང་རེ་བཞག་ཀུན་ གྱིས་རྩུབ་རེག་གི་ཀུ་རེ་ཐེངས་མ་་་་
བརྩེས་མྱོངས་ལ། ད་གཟོད་རང་གི་རྩོམ་ཡིག་བཟོ་བསྐྲུན་ལ་སྨིན་
པའི་འོད་སྣང་ཕྲན་བུ་དེ་གསང་བ་ལྐོག་གྱུར་གྱི་ཁྲོད་དུ་མཚེར་ཞིང༌།
རང་གི་བསམ་ཚོད་ལ་ཞུགས་ན་དེས་འཐེན་པའི་ལམ་ཐག་ནི་འཇིག་
རྟེན་འདི་དང་རྒྱང་ནས་བཀྱེད་པ་གསལ་བོ་རེད། གང་གི་ཆེད་དུ་
བསམས་ ན་ རང་ གི་ དྭངས་ གསལ་ ཤེས་ རབ་ བློས་ མི་ ཐོངས་ ཤིང་།
ཤེས་རབ་དེས་རང་ཉིད་ཀྱང་འཇིགས་རུང་གི་སྐྱེ་འཕོ་མཐའ་དག་ནས་
གཡང་དུ་མ་གློད་པ་བསམས་ན། ད་གཟོད་རྩོམ་ཡིག་གི་ཐབས་ལམ་
དེ་རང་བརྡ་རང་ལ་སྤྲོད་པའི་ལག་ཆ་མ་ཡིན་ནམ། ཀུན་སློང་དེའི་
སྟོབས་ཤུགས་ནི་རྩོམ་རིག་ཡིན་ཞིང་། དེས་རང་ཉིད་ལ་གདམ་ཀ་
ལེགས་པོ་ཞིག་སྤྲད་ཡོད་ཅིང་། ཤེས་རབ་ཀྱི་རུ་དཔུང་སྟར་ལ་རྒྱུས་
པའི་ངང་ཚུལ་ གྱིས་མདུན་ནས་མདུན་དུ་འགྲོ་དགོས་པ་རེད་ཨང་།
དེ་ནི་གོང་གི་དྲི་བ་དེའི་ལན་གཉིས་པ་ཡིན།
སྐབས་དེར་ངེད་ཅག་འཇིག་རྟེན་ནས་རྒྱང་ཕུད་བཏང་བར་
- 127 -



1:: 3: དྷརྨ:༤ . . ..
…་
， isst. ;
s：.
: , ,
.
. . .
. . : ，་
:་:་. •。་，:་ ༢:;：་ ...
་
་ ་༌་༤
.}༌་
༌་་ ：
，་
： -
： ་་
་
་་
...
;:
༌་་༌ ，་་་ :
， ,
་.•
: ， །
-
-
-
རྨ་ཆུའི་བསམ་གཏན་གྱི་རྩོམ་བཏུས - དཔྱད་རྩོམ།
སེམས་མ་ཆུང་ཞིང༌། རང་ཉིད་ཁེར་རྐྱང་དུ་འགྱུར་བར་ངོས་ལེན་
ཞུ་འབུལ་བྱ་ས་ཅི་ཡང་མེད་པར“འོད” ལྟ་བུའི་རང་ཉིད་ནི་གསང་བ་
ལྐོག་གྱུར་ཞིག་ཏུ་ལྟ་བ། རང་ཉིད་ངོ་མ་སྤྱི་ཚོགས་དང་ཕྲལ་དགོས་
པ་དོན་ཐོག་ཏུ་ཁེལ་སོང་བའི་སྣང་བ་ཞིག་འཆར་ཡང་སྲིད། དུས་
ཚོད་དེར་ཐོན་དུས་ཉིད་ཀྱིས་འཇིག་རྟེན་ཧྲིལ་བོ་སྡང་ཟུག་ཏུ་འཛིན་
པ་རང་གི་སྐྱོན་དུ་རྟོགས་དགོས། །
ད་གཟོད་ཀ་ནས་འགོ་རྩོམ་དགོས་པའི་ལས་ཀ་ཞིག་དང་། ཨ་
ནས་མཇུག་སྡུད་དགོས་པའི་འགན་བབ་ཅིག་ཡོད་པར་འཇིག་རྟེན་པ་
ཀུན་ ཁ་ མཐུན་ཞིང་། དང་ལེན་དེའི་ཁྲོད་དུ་ཉིད་ལའང་བགོས་་
བསྐལ་ཞིག་ཡོད་པ་ནི་པགས་པ་མཉེད་རྒྱུ་དེའོ། །ཡིན་ཡང་ཉིད་ཀྱིས་
པགས་མཉེད་ཀྱི་ལས་ཀ་དེ་ཉིད་དང་ལེན་བྱ་དགོས་ཤིང་། པགས་
པ་ནི་འཇིག་རྟེན་པས་ཉིད་ལ་ཁྱེད་ནི་མི་གསོན་པོ་ཞིག་རེད་ཅེས་པའི་
བྱ་དགའ་ཡིན་ཡང་སྲིད། ད་དུང་མེ་ལོང་ནང་གི་ཁོ་ཚོའི་དགའ་
སྡུག་ལའང་འབྲེལ་འདྲིས་གཟབ་ནན་བྱ་དགོས་ པ་རེད། དེ་ནི་་་
བདག་གི་གསལ་བཤད་ཀྱི་ལན་གསུམ་པ་ཡིན།
ངས་འདི་ལྟར་ན་ཟུག་ཆེན་པོས་སྤྱི་འགྲོས་རེ་རེ་བཞིན་གཏོར་
བཅོམ་བྱས་རྗེས། བམ་མཐུག་པའི་རྫུ་བག་ཅིག་གི་འོག་ན་རང་ད་
གཟོད་འཆི་མིན་གསོན་མིན་དུ་གནས་པ་ཚོར་རྟོགས་ཡང་དག་བྱུང་།
དེར་བསྟེན་ངེད་ཅག་ལ་རེ་བ་ཡོད། དེ་ལྟར་བརྗོད་ཀྱིན་རང་གི་
བརྩེ་བ་དང་། ཞེན་པ་ཡོད་ཚད་དང་ཁ་ཐག་ཇེ་ཉེ་ཇེ་ཉེར་ཕྱིན་ཡོད་
- 128 -



རྩོམ་ཡིག་འབྲི་མཁན་ལ་ཕུལ་བའི་ནང་གཏམ།
ཅིང་། “རིན་ཐང” ལ་བརྒྱུས་པའི “སྒྱུ་རྩལ” དང་། “སྟོང་་་་
བསམ” ལ་སྨིན་པའི “དོན་དམ” ཞིག་འཐོབ་པར་མཐུན་རྐྱེན་གང་
མང་འཛོམས་ཡོད་པར་ང་རྒྱལ་བྱ་ཆོག་གི་རེད། སྐབས་དེར་ངས
“ཁྱེད་ཀྱིས་རང་ཉིད་དེ་ང་རྣལ་མ་གྲུབ་པར་ད་དུང་འབད་བརྩོན་
བྱོས”ཞེས་ནའང་འགལ་བ་ཅི་ཡང་མེད།
རྩོམ་ རིག་ པ་ནི་འཇིག་རྟེན་པའི་དཔག་བསམ་ལྗོན་པ་ཡིན།
དེ་ཉིད་སྐྱེད་ནས་ བསྲིང་བར “བདེ་ ཐང” གི་ལས་མཐའ་དག་་་་་་་
འཛོམས་དགོས་སོ། །
༢༠༠ ༡ལོའི་ཟླ༥བའི་ཚེས ༢ ༣ ཉིན་གྱི་མཚན་མོ་རྫོགས་པར་སྦྱར།
- 129 -



རྨ་ཆུའི་བསམ་གཏན་གྱི་རྩོམ་བཏུས • དཔྱད་རྩོམ།
བོད་ཀྱི་ཡང་སྤྲུལ་རིག་གནས་ལས་འཕྲོས་པའི་གཏམ།
—རང་རེའི་ན་གཞོན་ཤེས་ལྡན་པ་རྣམས་ལ་
ཆེད་དུ་སྙིང་གཏམ་སྒྲོན་པ།
བོད་ཀྱི་གཏམ་དཔེ་ཞིག་ཏུ“མི་ཐུབ་པ་མ་འཛིན། མི་བྱོན་པ་
མ་ལས”ཞེས་པ་བཞིན་རང་གི་ནུས་པའི་ཚོད་ལ་ཞུགས་ནས་བསམ་བློ་
ཡག་པོ་གཏོང་རྒྱུ་གཙོ་བོ་ཡིན། བྱ་བ་གང་ཡིན་དང༌། དོན་དག་
གང་ཡིན། ཁ་ནས་བཤད་རྐྱང་མ་ཡིན་པར་བསམ་གཞིགས་གཟུ་མོ་
གཏོང་དགོས། གཟུ་མོ་ཞེས་པ་ནི་འབེན་ལ་ཕོག་དགོས་པ་དེ་རེད།
ལྷག་པར་དུ་རྒྱུ་མཚན་ཆེན་པོའི་ཕྱོགས་ལ་གཟབ་ནན་བྱ་དགོས་པ་
རེད། རྒྱུ་མཚན་ཆེན་པོ་ཞེས་པ་ནི་མི་རིགས་རང་གི་མི་ལོ་སྟོང་ཕྲག་
མང་བོའི་རིང་ལ་ཞོ་ལྟར་ཆགས་པའི་ཆོས་དང་རིག་གནས་ཞེས་པ་
ཡིན་ལ། ཞོ་མིན་པའི་ཟས་རིགས་ཀྱང་མི་མཁོ་ཟེར་བ་མིན། ལོ་
རྒྱུས་དག་ན་གསལ་བ་ནི་སྲོལ་རྒྱུན་ལས་སྣོན་བྱ་དགོས་པ་ལས་སྲོལ་
རྒྱུན་དང་ཁ་གྱེས་དགོས་པ་བཏང་སྙོམས་སུ་འཇོག་དགོས་པ་བསྟན་
ཡོད། གཏན་དུ་ཕྲལ་དགོས་པ་ནི་རྒྱུ་མཚན་གཞན་ཞིག་ཏུ་འགྱུར་བ་
རེད།
།
ག 130 -



བོད་ཀྱི་ཡང་སྤྲུལ་རིག་གནས་ལས་འཕྲོས་པའི་གཏམ།
རིག་གནས་གསར་བརྗེ་ཆེན་པོའི་སྐབས་སུ་ཀོང་ཙེ་འཕྲུལ་གྱི་
རྒྱལ་བོའི་ཀུན་སྤྱོད་རིག་པ་ལ་ཐེར་འདོན་དགག་རྒྱག་བྱས་པ་རེད།
རྗེས་ནས་དེ་ཉིད་ནོར་འཁྲུལ་དུ་འགྱུར་བ་རེད། དེ་བཞིན་གནས་
ལུགས་ཞེས་པ་ནི་ཡུལ་ལ་གནས་པའི་ཆ་འཇོག་གི་སྲིད་པའི་མཐུན་
ལུགས་ཞེས་པ་དེ། སྲིད་པའི་མཐུན་ལུགས་ལ་མཉམ་འཇོག་འོས་
འཚམས་ཤིག་མ་བྱས་ན་གནད་དོན་དེ་རང་གིས་བཟོ་ཚེམ་བྱེད་ཀྱིན་
གདའ། ན་གཞོན་ཚོས་ལག་གི་དཔེ་དེབ་དང་སེམས་འགུལ་ཙམ་གྱི་
ཚོར་བ་ལ་བརྟེན་ནས་གཏན་དུ་འཁེལ་བའི་སྐད་ཆའི་ཟོར་བ་གཡུག་
མི་ཉན། དེ་བཞིན་སྲིད་པའི་མི་རྒན་གྱི་ཉམས་མྱོང་ངམ། འབེལ་
གཏམ་དག་ལ་གོ་བ་ཡང་དག་ལེན་དགོས་པ་གལ་ཤིན་ཏུ་ཆེ། དེ་ལ་
བརྩི་མཐོང་གི་ཆེ་བ་བྱེད་པ་ནི་ཡ་རབས་ཀྱི་བྱ་སྤྱོད་དང་། རིག་པ་
གྲུང་བོ་ཡིན་པའི་དགེ་མཚན་ཡིན་ལ། རང་ཉིད་དང་གཞན་དག
ད་ལྟ་དང་མ་འོངས་པ། སྔོན་རབས་དང་རྗེས་རབས་པ། རིག་པ་
དང་འཚོ་བ་གང་ཐད་ལ་བདེ་ཐང་གི་གྲུབ་འབྲས་ཤིག་ཐོན་པའམ་
ལག་རྗེས་འཇོག་རྒྱུ་ནི་གལ་ཤིན་ཏུ་ཆེའོ། །
ཉེ་བའི་ལོ་འདི་དག་གི་ནང་ལ་བོད་ཀྱི་ཆོས་སྲིད་འགལ་མཐུན་
གྱི་ལམ་ལུགས་ལ་མི་སྐད་ཀྱི་ལམ་ནས་ཐེར་འདོན་དང༌། དགག་
སྒྲུབ་བྱེད་འགོ་ཚུགས་པ་ནི་གནས་ཚུལ་དོ་ཁུར་ཅན་ཞིག་ཏུ་གྱུར་ཡོད་
- 131 -



ཆོསཞི* : མ
ཁས
་ས -
ནe
&ཤམ.11:དག་
ཆེད
་
པོ སཱཎསྤྲོ; དw
“ཝཏྟན ལ
མ་ངན་པ
་
ལ
་
བབ
རྨ་ཆུའི་བསམ་གཏན་གྱི་རྩོམ་བཏུས • དཔྱད་རྩོམ།
པ་རེད། གང་ལྟར་བཤད་ཚུལ་དེ་ནི་ད་སོ་མ་འགོ་བརྩམས་པའི་
རིག་གནས་ལས་འགུལ་ཞིག་མ་རེད། ལྟ་བ་དེའི་རྩ་བ་ནི་དངོས་
ཡོད་གསར་བརྗེ་ལས་འགུལ་སྣ་ཚོགས་ཀྱི་རྐྱེན་གྱིས་རེད། མི་རིགས་
གཞན་གྱི་སྔོན་ཐོན་དང་རྒྱལ་ཁ་ལ་ཕྱོགས་ཏེ་རྒྱུ་གང་ཞིག་ནས་ཁ་ལ་
བབས་པའི་སྐད་ཆ་དང་ སེམས་ལ་ ཤར་པའི་ལམ་ལུགས་ཤིག་རེད།
སྣང་ཚུལ་དེ་ལ་ངེས་པར་དུ་མཉམ་འཇོག་བྱ་དགོས་པ་རེད། ཁོར་
ཡུག་དང་འབྲེལ་འདྲིས་ཀྱི་མི། ལྟ་ཀློག་གི་དཔེ་དེབ་དག་གིས་མི་བློ་
སྒྱུར་བཀྱིན་ཡོད་པ་རེད། དེ་ནི་སྤྱི་བློ་ལ་རང་ཉིད་ཅེས་པའི་གཏན་
ཚིགས་ཤིག་མེད་པའི་རྟགས་མཚན་མ་ཡིན་ནམ། བླང་དོར་མ་
འཛོལ་བ་ཞིག་ནི་ང་ཚོའི་ལས་འགན་རེད་དེ། ང་ཚོས་རང་གི་ད་
ཡོད་ཀྱི་རིག་གནས་ཆུ་ཚད་ཀྱི་སྲབ་མཐུག་ལ་ཚད་ཅིག་འཇལ་དགོས་
པ་རེད། །
རྒྱལ་ཁབ་ཕྱི་ནང་གི་སེམས་ཁམས་སྨྲ་བ་རྣམས་ ཀྱིས་བློ་སྣ་་་
འགྱུར་སླ་བའི་རྩ་བ་དེ་ནི་མི་བློའི་ཉམ་ཆུང་གི་རང་མཚན་སྒྱུར་མེད་
ཅིག་ཏུ་དངོས་བཟུང་བ་རེད། དེ་ལྟར་ཁོ་ཚོ་གཞན་གྱི་ཕུན་ཚོགས་
ལ་འདོད་ཧམ་སྐྱེས་པ་རེད་མ་གཏོགས། གཞན་གྱི་བརྩོན་པ་མི་ཞིག་
པའི་སྙིང་སྟོབས་ལ་རྗེས་སུ་ཡི་རང་བྱེད་ཀྱི་མེད་ཟེར། “ཁ་བཤད་
ཆུ་ཡི་ཝུ་བ། །ལག་ལེན་གསེར་གྱི་ཐིགས་པ། །” ཞེས་པའི་གོ་བརྡ་
དེ་གསར་བུ་རྣམས་ལ་བབ་ཡོད་པ་འདྲ། རྒྱུ་མཚན་ནི་མི་མང་ཆེ་
བས་རང་ཉིད་ནམ་ཡང་སྟོན་པ་མིན་པར་གདུལ་བྱ་ཡིན་པའི་སྣང་བ་
= 132 -



བོད་ཀྱི་ཡང་སྤྲུལ་རིག་གནས་ལས་འཕྲོས་པའི་གཏམ།
ལ་བཞུགས་ནས་གཉིད་དུ་ཡུར་ཡོད་ པ་དང་། མི་ཉུང་ཤས་ཀྱིས་
རང་ཉིད་ནམ་ཡང་དོ་ཁུར་ཅན་ཞིག་ཏུ་བསྒོམ་ནས་གང་ཡིན་ཡིན་ལ་
རང་གི་གྲུང་བོའི་ནང་གཏམ་འདྲ་མ་ཞིག་ལབ་ཀྱིན་འདུག དེ་ནི་ཁ་
ཙམ་རེད། དོན་ལ་ཚང་མ་གནས་བབ་གཅིག་ན་འཚོ་བཞིན་ཡོད་དེ་
འཇིག་རྟེན་ལ་སེམས་ཁུར་བྱ་མི་དགོས་ཏེ། འབྱུང་བ་བཞིའི་སྟོབས་
ཤུགས་ནི་ང་ཚོ་ལས་ཆེས་ཆེར་འགོངས་པས་སོ། །
ཉི་ཟླ་འཆར་ནུབ་དང༌། གཟའ་སྐར་འཁོར་སྐྱོད་ལ་སེམས་
ཁྲལ་བྱ་དགོས་པ་མ་རེད། ཐུགས་སེམས་ལྷོད་ལ་བཞུགས་རོགས།
འོན་ཀྱང་རང་རེ་ད་དུང་རྗེས་ལུས་ཡིན་ཞིང་། མ་འོངས་པ་ན་ཡང་
རྗེས་ལུས་རེད། །
ངས་འདིར་བཤད་པའི “ རང་ཉིད” ནི་བོད་རིགས་སློབ་ཆེན་
པའི་ཤེས་རབ་ཡིན། དུས་རབས་འདིར་ང་ཚོར “ རང་ཉིད” ལས་
ལྷག་པའི་ཤེས་རབ་ཅིག་དགོས་གལ་ཤིན་ཏུ་ཆེ་སྟེ། རང་ཉིད་ལས་
ཆེ་བ་ཞེས་པ་ནི་ཤེས་རབ་དེ་རང་མོས་རང་རྒྱུག་ཙམ་མ་ཡིན་པར་རྩ་བ་
བརྟན་ཞིང་རྩེ་མོ་རྣོ་བའི་རིག་པ་ཞིག་ལ་གོ་ན་བཟང་། མ་མཐའ་
རྐང་བ་སྤོ་སྐབས་རང་གི་ལམ་བུ་དེར་ཞུགས་དགོས་ པ་རེད་མ་་་་་
གཏོགས། འུར་ཕྱོགས་ལ་རྒྱུག་པ། གཞན་རྗེས་འདེད་པ། ཨ་
གསར་བྱེད་པ་སོགས་ནི་རིག་པ་ཉི་ཚེ་བའི་བྱ་སྤྱོད་དག་ཕྱི་ཐག་ཐུང་བ་
ཆོས་ཉིད་ཡིན། སློབ་སྦྱོང་དང་བརྟག་དཔྱོད་མ་གཡེལ་བ་ཞིག་་་་
དགོས། འདིར་བདག་གིས་ན་ཚོད་ཀྱི་འོས་བབས་ཤིག་བཤད་ལ། །
- 133 -



རྨ་ཆུའི་བསམ་གཏན་གྱི་རྩོམ་བཏུས • དཔྱད་རྩོམ།
ན་ཚོད་ཀྱི་ཉམས་མྱོང་ཞིག་བཤད། ན་གཞོན་ཚོར་མཚོན་ན་ཞོགས་
པའི་ཉི་ ཤར་གྱི་ནམ་ཟླ་ལྟ་བུ་རེད། བོད་རང་གི་སྲོལ་རྒྱུན་རིག་་
གནས་ལ་གད་བདར་བྱ་དགོས་པ་བདེན། འོ་ན་གད་བདར་དེ་
འཛིང་མོལ་ཡིན་ནམ། འཁང་ར་ཡིན། ངན་ཁག་དཀྲི་བ་ཡིན།
བྱ་བ་གང་ཡིན་ལ་ཚད་ཅིག་ཡོད་དེ། ཚད་དེ་ནི་ཚེ་སྲོག་གི་རྩིས་ཐང་
ཡིན་ལ། རིན་ཐང་ཡང་ཡིན། རང་ཉིད་ཚད་གང་ནས་འདའ་
སོང་བ་རེད་ཅེས་ན། ཁྱོད་ཚོས་བཤད་ཀྱིན་པའི་མི་གཞི་ནས་འདའ་
སོང་བ་རེད། རང་གི་ཤེས་དཔྱོད་དེ་ལ་འགན་འཁུར་དགོས་པ་རེད།
མ་གཞི་ གནད་དོན་ཀྱི་ཆོས་དེའི་རྒྱུ་དང་རྐྱེན་ལ་བརྟག་དཔྱོད་བྱ་་་་
དགོས་པ་རེད། ཆོས་དང་རིག་གནས། དད་པ་དང་ངེས་དོན།
བདེན་པ་དང་དོན་དམ། རང་གི་རིག་གནས་གྱ་ནོམ་པར་གཏོང་
དགོས་པ་རེད་དེ། བོད་རང་ལ་ཡོད་པའི་རིག་གནས་ཀྱི་གོབ་མི་
ཆོད་དེ་ད་དུང་ཁ་སྣོན་རྒྱག་དགོས། ཇེ་ལེགས་ཇེ་རྒྱས་སུ་གཏོང་
དགོས་ཞེས་ན་ཆོག་ལ་བདེན་པའང་རེད། དེ་ཡང་འདི་ལྟར་བཤད་
ཆོག་སྟེ། ཉིད་ཀྱིས་རིག་གནས་གསར་བ་ཞིག་གསར་གཏོད་བྱས་ན་
ཅི་འདྲ་རེད། དཔལ་འབྱོར་རིག་གནས། དམག་དོན་རིག་་་་་་
གནས། ཆབ་སྲིད་རིག་གནས། བཟོ་སྐྲུན་རིག་གནས། བགྲོ་
གླེང་རིག་གནས་སོགས། རྨོ་འདེབས་རིག་གནས། ཟས་རིགས་
གཡོས་སྦྱོར་རིག་གནས་སོགས།
— 134 -



བོད་ཀྱི་ཡང་སྤྲུལ་རིག་གནས་ལས་འཕྲོས་པའི་གཏམ།
ནུབ་བྱང་མི་རིགས་སློབ་གླིང་གི་རང་མོས་གླེང་སྟེགས་ཞེས་པ་
དེའི་སྒྲ་དོན་ལ་ཞུགས་ནས་དབྱེ་བ་ཕྲན་ཙམ་བྱས་ནའང་ཐོག་མར་
རང་མོས་ཞེས་པ་ནི་འགན་མ་ཁུར་བའི་ཕྱི་ལྡོག་དང་། རང་མོས་
གླེང་མོལ་ཞེས་པ་ནི་རྩ་བ་དང་རྩེ་མོ་མེད་པའམ་འགན་མི་ཐེག་པའི་
ལབ་བརྡོལ་གྱི་ཉེ་ཚིག་རེད་འདོད་ལ། སྟེགས་བུ་ནི་བཤམས་སྟོན་གྱི་
ཤུགས་བསྟན་རེད་དེ་ཁོར་ཡུག་གི་དགོས་བསྟུན་ལ་འཇུག་གི ཡང་
ན་ཁོ་ཚོ་ནི་སྲོལ་རྒྱུན་རིག་གནས་ལ་གཞོལ་མི་དགོས་པའི་རིག་པ་རང་
མོས་པ་ཡིན་ཟེར་ཡང་སྲིད་དེ། གང་ལྟར་ན་གཞོན་ཚོ་གཏོར་བརླག་
པ་མིན་པར། ཕྱགས་མ་འཛིན་མཁན་བྱས་ན་ག་འདྲ་རེད། བོད་
ཀྱི་གཙུག་ལག་རི་མོ་ལ་གད་བདར་ཞིག་བྱས་ན་ག་འདྲ་རེད། ངལ་
རྩོལ་གྱི་ཉམས་མྱོང་ ག་འདྲ་ཡིན། 《ཤར་དུང་རི»༢༠༠༧ལོའི་་
དེབ་ཏུ། ། མཐའ་གཅིག་ཏུ་བོད་རང་གི་ཆོས་ལུགས་དང་སྲོལ་རྒྱུན་
རིག་གནས། ལྷག་པར་དུ“ སྤྲུལ་སྐུ” ཡི་ལམ་ལུགས་སྐོར་ལ་དགག་
རྒྱག་གཏོང་གི་འདུག
དེ་ནི་ཁོ་ཚོས་སྙིང་སྟོབས་ཤིག་ཏུ་སྒྲོག་གིན་ཡོད་ཅིང་། “སྤྲུལ་
སྐུ” ལ “སྤྲུལ་སྐུའི” མཚན་ཉིད་ལྡན་མིན་དང༌། དེ་ཉིད་ཀྱི་ལམ་
ལུགས་ལ་གྱེས་ཕྱག་འབུལ་དགོས་ཟེར། ཐོག་མར་ང་ཚོས “སྤྲུལ་
སྐུ”ཞེས་པ་དེའི་རྒྱུ་མཚན་ཙམ་ཤེས་དགོས་པ་རེད། ནང་བའི་ཆོས་
གཞུང་དག་ན“ སངས་རྒྱས་རྣམས་གང་ལ་གང་འདུལ་གྱི་སྤྲུལ་བ་སྟོན་
པའི་གནས་ལ་སྤྲུལ་སྐུའི་ཞིང”ཟེར་ཞིང་། “སྤྲུལ་སྐུ” ལ་གསུམ་སྟེ།
- 135 -



རྨ་ཆུའི་བསམ་གཏན་གྱི་རྩོམ་བཏུས • དཔྱད་རྩོམ།
བཟོ་བོ་སྤྲུལ་སྐུ་དང༌། སྐྱེ་བ་སྤྲུལ་སྐུ། མཆོག་གི་སྤྲུལ་སྐུ་བཅས་
སོ། །འོ་ན་བོད་ཀྱི “སྤྲུལ་སྐུ”ཞེས་པ་དེ་གནས་ལུགས་དང་རྒྱུ་མཚན་
དེ་དག་མཐུན་ནམ་ཞེས་ན་གནད་དོན་ཞིག་རེད། ཡང་བོད་ཀྱི
“སྤྲུལ་སྐུ” ཟེར་བ་དེ་དག་ལ་ནང་བའི་ཆོས་གཞུང་ལས་གསུང་བའི
“སྤྲུལ་སྐུའི་མཚན་ཉིད་དེ། ཞི་བའི་ལམ་སྟོན་པ་དང༌། གདུལ་བྱ་
སྨིན་ཞིང་གྲོལ་བ། ལུང་དུ་སྟོན་པར་བྱེད་པ། འཕྲིན་ལས་སྣ་
ཚོགས་པའི་རྒྱུན་གང་འདུལ་བའི་གཟུགས་སྟོན་པ། གཞན་གྱི་རྣམ་
རིག་ལ་སྣང་བ”བཅས་སུ་ཁྱབ་པའི་བདག་ཉིད་ཅན་ཞིག་ཡིན་ནམ།
ཁྱད་པར་དུ “གཞན་གྱི་རྣམ་རིག་ལ་སྣང་བའི་སྤྲུལ་སྐུ་ག་ཙམ་ཡོད་
དམ།” དེ་ཡང་གནད་དོན་ཞིག་རེད། དགེ་ཆོས་དང་། རང་གྲོལ།
ཞོགས་དུང་གསུམ་ནི་གསར་བརྗེ་བསམ་བློའི་ གཙོ་སྐྱོང་བ་ལ་གླེང་
བཞིན་འདུག ངས་བལྟས་ན་གོང་གི་མི་སྣ་གསུམ་ནི་གླེང་རིན་ཡོད་
པ་ཞིག་ཡིན་པ་ལས་གྲུབ་ནས་འགྲུབ་ཡོད་པ་གཅིག་ཀྱང་མི་འདུག
ངས་འདི་འདྲ་ཞིག་ཀླད་པའི་ནང་དུ་ཤར་བྱུང༌། དགེ་ཆོས་ཀྱིས“ཐ་
སྙད་ཚད་མའི་སྟོང་བའི་རིག་པ་གསར་གཏོད་བྱས” ཟེར། རང་
གྲོལ་གྱིས“རང་མོས་སྙན་ངག་གི་རྩོམ་ལུས་གསར་གཏོད་བྱས”ཟེར།
ཞོགས་དུང་གིས“དོགས་སློང་རིག་པ་གསར་གཏོད་བྱས”ཟེར། དེ་
འདྲ་ཡིན་ན་རྒྱུ་མཚན་ཡོད་འདུག་མོད། གོང་གི་མི་སྣ་གསུམ་ལ་རེ་
རེ་བཞིན་རང་ཉིད་ཀྱི་རིག་གནས་ལྟ་གྲུབ་ཀྱི་མ་ལག་ཆ་ཚང་ཞིག་
གཏན་ཆགས་ཐུབ་མེད་པས་ངེས་པར་དུ་བཏང་སྙོམས་ཀྱི་གནས་སུ་
- 136 ---



བོད་ཀྱི་ཡང་སྤྲུལ་རིག་གནས་ལས་འཕྲོས་པའི་གཏམ།
འཇོག་དགོས།
དེ་ལྟར་བླང་དོར་དཔྱད་འཇོག་ཅིག་བྱས་ན་སྐྱོན་ཡང་མི་དབྱུང་
བའི་ངེས་པ་གཏན་ནས་མེད། རང་རེའི་ཐུབ་བསྟན་ཆོས་ལུགས་
དང༌། ཐུབ་བསྟན་རིག་གནས་ལ་ཆ་བཞག་ནའང་དུས་ཡུན་རིང་
བོའི་ནང་ད་དུང་དཔྱད་འཇོག་གི་གནས་སུ་བཞག་ཡོད་པ་མ་ཡིན་
ནམ། ངུས་འདིར “ཐུབ་བསྟན་ཆོས་ལུགས” དང“ཐུབ་བསྟན་་
རིག་གནས”ཞེས་དབྱེ་བཀར་ཞིག་བྱ་དགོས་པའི་རྒྱུ་མཚན་ཡང་དོན་
དག་གི་ཆེད་དུ་ཡིན། ཆོས་དང་རིག་གནས་གཉིས་ནི་གནད་དོན་གྱི་
རྩ་བ་རེད། དེ་ཉིད་དག་སེལ་བྱ་རྒྱུ་ནི་མཁས་པར་རློམ་པ་གང་དེའི་
ཤེས་དཔྱོད་ལ་རག་ལས་ཡོད།
དཔེར་ན་སྟོན་པའི་བྲིས་སྐུ་ཐང་ཀ་ཞིག་ལ་ཆ་བཞག་ན “དད་
པའི་རྟེན” དང“མཛེས་རྩལ” གཉིས་སུ་བལྟ་རྒྱུ་རེད་མ་གཏོགས་སོ་
སོར་གཅིག་མཐུན་གྱི་ལྟ་བ་མེད། དེ་བཞིན་“དད་པའི་རྟེན་དུ་་
འཆང་བ་ནི་ཆོས་ལུགས་ཡིན་ཞིང་། མཛེས་རིས་སྒྱུ་རྩལ་དུ་ལྟ་བ་ནི་
རིག་གནས་རེད།” དེ་བཞིན་བསྟོད་པ་ ཐོབ་པའི་ལོ་རྒྱུས་ཀྱི་མི་སྣ་་་
ལའང་སྐྱོན་ཡང་མཆིས་ཏེ། དཔེར་ན་སྲོང་བཙན་སྒམ་པོའི་དམག་
སྐྱེད་ལས་འགུལ་རླབས་ཆེན་ཡིན་ནའང་། མཐའ་བཞི་སྲ་བརྟན་གྱི་
བསྐོ་བཞག་མ་ལག་ཆ་མ་ཚང་བ། ཁྲི་སྲོང་ལྡེ་བཙན་གྱིས་ནང་ཆོས་
ནང་འདྲེན་ཕུན་སུམ་ཇེ་ཚོགས་སུ་བཏང་ནའང་ཆབ་སྲིད་རིག་གཞུང་
གི་མ་ལག་འཛུགས་མ་ཐུབ་པ། ཆོས་ཀྱི་རྒྱལ་བོ་ཁྲི་རལ་བ་ཅན་གྱིས་
- 137 -



རྨ་ཆུའི་བསམ་གཏན་གྱི་རྩོམ་བཏུས • དཔྱད་རྩོམ།
»
1::
，་，
་
，་་ ་ ：
- ，，་;
ཆོས་བྱུས་འཛོམས་ཡང་ཆབ་འབངས་ཀྱི་དངོས་པོའི་དཔལ་ཡོན་ལ་
འགན་མ་ཐེག་པ། གླང་དར་མའི་དམག་སྐྱེད་མ་ལག་གི་ཐབས་ཇུས་
ལ་བདེན་ངེས་མ་བྱིན་པ། སྡེ་སྲིད་སངས་རྒྱས་རྒྱ་མཚོའི་ནང་ཚགས་
ཧུར་བ་ལ་ཕྱི་ཧོར་མ་རངས་པ། ཚང་མ་ཆ་མ་ཚང་བའི་བསམ་བློའི་
ལོ་རྒྱུས་རེད། ཡོད་ཚད་ཀྱི་ཕམ་ཁ་ནི་ཁོ་ཚོའི་རིག་པ་དང་ཐབས་
བྱུས་ཆ་མ་ཚང་བ་ནི་གནད་དོན་གྱི་རྩ་བ་རེད། དེ་བཞིན་ལོ་རྒྱུས་ཀྱི་
མི་སྣ་ཡང་བཏང་སྙོམས་སུ་འཇོག་དགོས་པ་ལས། ངས་ནི་གྲུབ་ནས་
“འགྲུབ”ཅེས་འདས་ཚིག་སྦྱོར་རྒྱུ་མིན། །
“སྤྲུལ་སྐུ”ཞེས་པའི་རིག་གནས་ལ་རང་གི་ཀླད་པའི་འཆར་
སྟངས་ཤིག་བཤད་རྒྱུ། དེ་ཡང “སྤྲུལ་སྐུ” དང༌། ཡང་ན“ཡང་
སྲིད” ཅེས་པ་དང“སྔ་མའི་རྣམ་སྤྲུལ” “ལན་གཅིག་ཕྱིར་འོང་བའི་
སྐྱེས་པ”སོགས་ཡིན་ངེས་པའི་དཔེ་དོན་གང་མང་འཆད་རྒྱུ་ཡོད་པ་ང་
ཚོས་འདིར་ཆོས་བཤད་དུ་བཞག་ནས་སྐྱུར་དགོས་པ་ཡིན། གཞན
《པད་མ་བཀའ་ཐང》གི་ལེའུ་བདུན་པར། རྣལ་འབྱོར་ནུས་ལྡན་
རྡོ་རྗེས་སངས་རྒྱས་སྟོང་རྩ་གཉིས་ལ་དབང་བསྐུར་ལུང་བསྟན་པ་ལས་
ཁོལ་བྱུང༌། རིན་ཆེན་སྣ་བདུན་བུམ་པ་བྱེད་དུ་བཅུག བྱི་དོར་
ལེགས་པར་བྱས་ ཤིང་འོ་མ་དང༔ རཏ་ན་འབྲུ་དང་མེ་ཏོག་དྲི་
བཟང་བླུགས༔ གཞོན་ནུ་དེ་དག་མིང་ བྲིས་ བུམ་ པར་བཅུག
138 -



བོད་ཀྱི་ཡང་སྤྲུལ་རིག་གནས་ལས་འཕྲོས་པའི་གཏམ།
ཁ་རྒྱན་མགུལ་ཆིངས་རིན་ཅེན་སྣ་ཚོགས་དང པད་མ་སྣ་ཚོགས་
ཡིད་བཞིན་ནོར་བུས་བརྒྱན༔ བལྟ་ན་སྡུག་བྱས་པད་མའི་སྟེང་དུ་
བཞག བཀའ་རྣམས་འདུས་པའི་དཀྱིལ་འཁོར་ཞལ་ཕྱེས་ནས
ནུས་ལྡན་རྡོ་རྗེས་ཞག་བདུན་བར་དུ་བསྒྲུབས༔ ལྷ་ཡི་མེ་ཏོག་སྤོས་
དང་ཕྱེ་མ་དང་ བདུག་པ་དང་ནི་བྱུག་པའི་རིགས་རྣམས་་་་་་
དང༔ རོལ་མོ་སིལ་སྙན་རྣམས་ཀྱིས་ཞག་བདུན་མཆོད༔ སྒོས་་་་
དབང་དབང་གི་ཆུ་བོ་བཞི་ཕབ་བསྐུར༔ ལུང་བསྟན་བུམ་པའི་
ནང་ནས་མིང་བྱུང་ སྟེ ཐོག་ མར་གཞོན་ནུ་རྣམ་དག་བློ་གྲོས་
བྱུང མིང་དེ་བྱུང་མ་ཐག་ཏུ་ས་ཆེན་གཡོས༔ ཞེས་པ་ནང་ལྟར།
བོད་ཀྱི་ཀརྨ་བཀའ་བརྒྱུད་པའི “སྤྲུལ་སྐུ” ཀརྨ་རང་བྱུང་རྡོ་རྗེ་སྤྱི་་
ལོ ༡༢༨༩ལོར་ཀརྨ་པ་ཆོས་ཀྱི་བླ་མའི་སྤྲུལ་སྐུར་ངོས་འཛིན་མཛད་
ནས་ད་ལྟའི་བར་ཟམ་མ་ཆད་པར་བླ་རབས་ཉེར་ལྔ་ཙམ་བྱོན་འདུག
བོད་ཀྱི་ལོ་རྒྱུས་དག་ན་དེའི་གོང་ན“སྤྲུལ་སྐུ” ངོས་འཛིན་གྱི་རིག་
གནས་མེད་ཅེས་བཤད་དཀའ་བར་སྣང་ལ། གོང་གི《བཀའ་ཐང»
གི་ཚིག་ཟིན་དེ་གསེར་བུམ་དཀྲུག་པའི་ལུགས་ལ་ཆ་འཇོག་གི་ས་ནས་
འབྲེལ་བ་ཞིག་མེད་དམ་སྙམ། དེ་ཡང་ཆབ་སྲིད་ཀྱི་དགོས་དབང་དུ་
འགྱུར་བ་ནི་བདེན་ངེས་རེད། སྤྱི་ལོ ༡༢༩༠ ལོར་ཧོར་དམག་གིས་
བོད་བཅོམ་ཞིང༌། ཧོར་གོ་དན་རྒྱལ་བོས་བཀའ་ལུང་ལྟར་ས་པཎ་
ཀུན་དགའ་རྒྱལ་མཚན་ཧོར་ཡུལ་དུ་བཀུག་པ། ས་པཎ་གྱིས“ཧོར་
ལ་བོད་འགོ་འདོགས་པའི་བཀའ་ཤོག” གྲགས་ཆེན་དེ་དབུས་གཙང་
- 139 -



རྨ་ཆུའི་བསམ་གཏན་གྱི་རྩོམ་བཏུས • དཔྱད་རྩོམ།
མངའ་རིས་དང་བཅས་པའི་བླ་དཔོན་ཡོན་མཆོད་སེར་སྐྱ་ཚང་མར་
སྦྲངས་པས། བོད་འགོ་ཧོར་ལ་ཤོར་ཞིང་། ཧོར་གོ་དན་རྒྱལ་བོས་
ས་སྐྱ་པཎ་ཆེན་བོད་ཁྲི་སྐོར་བཅུ་གསུམ་གྱི་བདག་པོར་བསྐོས་པ་རེད།
འགྲོ་མགོན་འཕགས་པས་ཧོར་ས་ནས་གུ་ཤིར་དང་ཙོང་ཀྲི་ཡོན་བྱ་
བའི་གོ་གནས་བླངས་ཤིང་། ས་སྐྱའི་དཔོན་ཆེན་བསྐོ་བའི་ལམ་་
ལུགས་བཙུགས། དེ་ལྟར་ཧོར་གོང་མའི་རྒྱབ་ཤུགས་ལ་ཁེན་ནས་
དཔོན་རབས་ཉི་ཤུ་རྩ་གྲངས་ཤིག་དང༌། བླ་མ་ཁྲི་ཐོག་དགུ་འདས།
དེ་ནས་ཏ་སི་ཏུ་ཕག་གྲུའི་བས་ས་སྐྱ་བར་གྱེན་ལངས་ངོ་རྒོལ་
བྱས་ནས་དབང་ཆ་འཕྲོགས། དཔོན་བླ་དང་པོ་ཏ་སི་ཏུ་བྱང་ཆུབ་
རྒྱལ་མཚན། དགེ་སློང་ཞིག བུ་སྟོན་རིན་ཆེན་ནས་ གསང་་་་་
སྔགས་བནོས། དེ་ཉིད་ཀྱིས་ལོ་ངོ་བཅུ་གསུམ་ལ་དཔོན་ས་བཟུང༌།
རིམ་བཞིན་ཡོན་གོང་མ་ལ་སྐྱབས་བཅོལ་འགོ་འདོགས་བྱས། ཡོན་
གོང་མ་ཐོ་གན་ཐེ་མུར་གྱིས་ཏ་སི་ཏུའི་གཅུང་ཤཱཀྱ་རིན་ཆེན་ལ་ཕག་
གྲུའི་ཁྲི་དཔོན་གྱི་འཇའ་ས་དང་དམ་རྟགས་སྤྲད། རྗེས་སུ་ཏ་མིང་
རྒྱལ་བོས་སྡེ་སྲིད་ཕག་མོ་གྲུ་བར་འཇའ་ས་དང་ཆོ་ལོ་གནང་ནས་བོད་
རྒྱའི་དབང་སྒྱུར་གྲལ་རིམ་བར་གྱི་འབྲེལ་གཏུག་ངོས་སུ་དབུ་བཙུགས།
དེ་བཞིན་བོད་ཀྱི “སྤྲུལ་སྐུའི”ཐོབ་དབང་གི་རྣམ་པ་གོ་རིམ་ལྔ་
ལ་བགོས་ཡོད་པ་རེད། དཔེར་ན། གཅིག་ནི་བོད་ཀྱི་མངའ་་་
བདག་ལ་འཁོད་མྱོང་བ་ལ “རྒྱལ་སྤྲུལ” ཞེས་པ་དང༌། གཉིས་ནི
“རྒྱལ་སྤྲུལ” མ་ཡིན་པར་མན་ཆིང་གོང་མའི་སྲིད་གཞུང་དང༌། ཏ་
- 140 -



བོད་ཀྱི་ཡང་སྤྲུལ་རིག་གནས་ལས་འཕྲོས་པའི་གཏམ། །
ལའི་བླ་མ་དང་། པཎ་ཆེན་རྣམ་གཉིས་གང་རུང་ནས“ཧོ་ཐོག་ཐུའི་
གོ་གནས་སྦྱིན་པའི་བླ་མའི “སྤྲུལ་སྐུ” གསུམ་ནི་ཧོ་ཐོག་ཐུའི་འོག་རིམ་
གྱི་ཚོགས་ཆེན་ཁྲི་བའི་གོ་གནས་ཀྱི“སྤྲུལ་སྐུ”བཞི་ནི་དགའ་ལྡན་ཁྲི་བ་
མཛད་པའི་གོ་གནས་ཀྱི “སྤྲུལ་སྐུ” ལྔ་ནི་ སེ་འབྲས་དགེ་གསུམ་ གྱི་
མཁན་པོ་མཛད་ པའི་ གོ་གནས་ ཀྱི “སྤྲུལ་སྐུ” བཅས་ སོ། ། གོང་གི
“སྤྲུལ་སྐུའི” བསྐོ་བཞག་གི་རྣམ་པ་དེ་ནི་རྗེས་ཀྱི་རིན་སྤུངས་པ་དང་།
གཙང་བ་སྡེ་སྲིད། དགའ་ལྡན་སྲིད་གཞུང་གི་ཆབ་སྲིད་གོ་གནས་ཀྱི་
དཔེ་མཚོན་ཡང་རེད། ང་ཚོས་དེ་ནི་སངས་རྒྱས་ཤཱཀྱ་ཐུབ་པའི་
མཛད་དགོངས་མ་འཁྲུལ་བའི་ཆོ་ག་ཞིག་ཏུ་བསམས་ག་ལ་ཐུབ། དེ་
ནི་གནད་དོན་གྱི་ཡང་སྙིང་རེད།
འོ་ན་ང་ཚོས་བཤད་ཀྱིན་པའི “ སྤྲུལ་སྐུ”ཞེས་པ་ནི་དེ་དང་དོན་
འདྲ་བར་འདུག་གམ། རིག་གནས་ཤིག་གི་ཁྱབ་ཁོངས་ནས་དག་
སེལ་བྱ་རྒྱུ་ནི་བླང་དོར་ཉིད་ལ་མཁན་པའི་མཁས་པ་གང་དེའི་བྱ་བ་
ཡིན་ཞིང་། རིག་གནས་གཞན་ཞིག་གིས་དེ་བཞིན་ཉིད་དུ་ལྟ་མི་
སྲིད་ཅིང་གང་ཞིག་བདེན་པ་ཡིན་ན་ཡིན་ཞེས་ཁས་ལེན་དགོས་པ་
ཡང་གལ་ཤིན་ཏུ་ཆེ་སྟེ། གཞན་གྱི་བདེན་པ་ཁས་ལེན་དགོས་པའམ་
ཁས་ལེན་ཐུབ་པ་ཡང་སྙིང་སྟོབས་ཤིག་ཡིན། ཕྱོགས་རིས་སུ་འཐེན་
གྱི་དོན་དག་ཡོང་མི་སྲིད།
བདག་གིས་འཇམ་ཤ་ཆེ་བའི་སྙིང་རྗེའི་རིག་གནས་ལབ་ཀྱི་མེད་
དེ། བློ་གཤོང་ཞིག་ལབ་ཀྱིན་ཡོད། དེ་ལ་གོ་བ་ཡང་མོ་ཞིག་ལེན་
- 141 -



རྨ་ཆུའི་བསམ་གཏན་གྱི་རྩོམ་བཏུས · དཔྱད་རྩོམ།
དགོས་པ་ལས་བསམ་གཏན་གྱིས་རྒྱུ་འབྲས་ཤིག་ལབ་ཀྱིན་འདུག་ཟེར་
མི་རུང་། ཉིད་ཀྱིས་བློ་གཤོང་ལ་ངོ་ སོ་ཞིག་བྱིན་ནས་ཏོག་ཙམ་་་
གསོན་དང་དོན་དག་རེ་ཡོད་ཀྱང་སྲིད། དེ་རིང་གི་ལོག་བཤད་ཅིག་
མི་རབས་གང་མང་ལ་སྒྲོག་ཀྱང་སྲིད། ང་ཚོ་ཚང་མས་ལོག་བཤད་
རྒྱག་གི་འདུག དེ་ཉིད་རང་གི་མི་ཚེའི་ནག་ཐིག་ཅིག་ཏུ་འགྱུར་ཡང་
སྲིད། ངས་ནི་རིག་གནས་པ་ཚོར་རང་ཉིད་དང་གོ་མཚུངས་པའི་
གཟི་བརྗིད་ཀྱི་ཕྱག་རྗེས་དེ་ཡང་ཇི་སྐད་དུ་“དགེ་སློང་དག་གམ་མཁས་
རྣམས་ཀྱིས། །ལེགས་པར་བརྟག་ལ་ང་ཡི་བཀའ”ཞེས་པ་བཞིན་བོད་
ཀྱི་ན་ཚོད་ཆུང་ཕྱོགས་པ་མི་ཉུང་བ་ཞིག་ནུ་ཐག་མ་ཆོད་པས་ད་དུང་ཨ་
མའི་གོ་བའི་བརྡ་ལ་ཉན་ན་བཟང་། ཐོས་པའི་མཐའ་མ་གཡེལ་ན་
སྐད་ཆ་བཤད་རྐྱང་ག་ལ་ཡིན། སངས་རྒྱས་ཆོས་ལུགས་དེ་བོད་མི་
ཚོས་སྦགས་མི་རུང་ལ། བོད་མི་ཚོ་ཡང་ཆོས་ལུགས་ཀྱིས་རྗོད་མི་
རུང་བ་འདྲ།
ད་ནི་དཀོན་མཆོག་གསུམ་ནས་བཟུང་སྐྱོན་དུ་སྒྲོག་པའམ་་་་
དོགས་པ་ཟ་འགོ་ཚུགས་འདུག་སྟེ། དགེ་ཆོས་ཀྱིས“ཀུན་ལ་དོགས་
པ་ཟ་བ་གྲུང་བོར་བྱེད” ཅེས་པ་ནང་བཞིན་ཐོག་མར་ཁྱིམ་པ་རང་
ཉིད་ཀྱི་རིག་པ་ཉི་ཚེ་བ་དེར་དོགས་པ་ཞིག་ཟོས་ན་མི་ཆོག་གམ། བློ་
ཁོག་ ལ་ བཅུག་ནས་ ཏིང་འཛིན་ གྱི་ ཟས་ ཤིག་ཟོས་ན་མི་ཆོག་གམ།
- 142 -



བོད་ཀྱི་ཡང་སྤྲུལ་རིག་གནས་ལས་འཕྲོས་པའི་གཏམ།
བོད་མིའི་གཏམ་དཔེ་ལ“རྣམ་རྟོག་ཅན་ལ་འདྲེ་དགུ་སྡང”ཞེས་པ་
བཞིན་རྐང་བ་སྤོ་སའི་གནས་མེད་འགྲོ་བའི་ཉེན་ཁའང་ལྷག་བསྡད།
ཆེས་དཀའ་བའི་གནད་དོན་དེ་ཆེས་སླ་མོར་བཅོས་ནས་བཤད་ན་མིག་
སྔར་བོད་ཀྱི་སེར་མོ་བ་དང་སྐྱ་བོ་བའི་ལྟ་བའི་ནོག་སྡུར་ནི “བསམ་
པའི་དཔལ་ཡོན” དང“དངོས་པོའི་དཔལ་ཡོན” གཉིས་ཀྱི་འཐབ་
རྩོད་ཅིག་རེད། དེ་བཞིན་སེར་མོ་བས་ལོག་ལྟ་བ་དང་བསྟན་དགྲ་
རུ་བཤད་ལ། དེ་ཡང་མཐའ་གཅིག་ཏུ་དགག་ཡུལ་དུ་འཛིན་པ་ནི་
ཡིད་རྒྱུད་ནས་འཆོས་བར་བརྩོན་པའི་ཆོས་པ་རྣམ་དག་ཚོས་མཛད་
པར་མི་འགྲོ། འདིར་ད་དུང་སེར་མོ་ཆོས་མིན་པ། ཁྱིམ་པ་ཆོས་
ཚུགས་ཅན། གཞན་ཕུང་གསུམ་པ་བཅས་ གནས་ པའི་ཇི་ལྟར་་་
གསལ་བཤད་བྱ་རྒྱུ། དེ་དང་དེ་ལ་ཞུགས་ནས་ཕྱི་རོལ་བ་མུ་སྟེགས་
པའི་ལྟ་བའི་གནད་ལ་བརྟག་རྒྱུ། བདག་པོ་མཁས་པར་རློམ་པ་ང་
གང་གི་ཁོངས་སུ་འདུ་རྒྱུ་རེད།
དེ་བཞིན་ཁྱིམ་པ་སྐོར་ཞིག་གིས་བོད་ཀྱི་དམ་པའི་ཆོས་ལ་ལོག་
བཤད་གང་མང་ཞིག་བྱེད་ཀྱིན་འདུག་པར་གད་བདར་ཞིག་བྱས་ན་
བཟང༌། ངས་ཆོས་པ་དང་། ཆོས་མིན་གཉིས་ལ་ཕན་ཐོགས་ཡོད་
ཅེས་བཤད་པ་ལས་དམ་ཆོས་དར་ནུབ་ལ་བསམ་བློ་གཏོང་གི་མེད།
ང་ལ་དེའི་བསོད་ནམས་ཡོད་དམ། རང་ལ་དྲིས་བ་ཡིན། ང་ཚོས་
རང་གི་བློ་ལ་ངེས་ངེས་ཤིག་གི་གནད་དོན་ལ་ཐག་གཅོད་པ་ནི་མི་སྒེར་
གྱི་དབང་ཆ་ཙམ་དུ་ཡིན་ལ། དབང་ཆ་དེའི་མངའ་ཐང་ནི་རང་གི་
- 143 –



རྨ་ཆུའི་བསམ་གཏན་གྱི་རྩོམ་བཏུས · དཔྱད་རྩོམ།
，་
：:
• • *,་，
༌
{.. ;
]:
:
;' •
•
|
དགེ་སྐྱོན་ཙམ་བཤམས་སའི་བྱང་བུ་རེད། བྱང་བུ་དེ་ནི་དོར་མའི་
གློ་ཁུག་ཏུ་བཅུག་ཆོག་པའི་ལག་ཕྱིས་ཆུང་ཆུང་ཞིག་རེད་དེ། དེའི་
མི་གཙང་བ་འཁྲུད་ཆོག་པ་རེད། །
ཡང་གཅིག་བཤད་ཀྱི་ཡོད་པ་ནི་རིག་གནས་རྩོད་སྒྲུབ་ཀྱི་བྱ་
འགུལ་ཞིག་ཏུ་འགྱུར་ཆོག་ཀྱང་། དེ་འདྲའི་འབྲས་བུ་བདེ་ཐང་ཞིག་
བྱོན་གྲབས་མི་འདུག་པར། དཔེ་དོན་འབྲས་རྟགས་ཀྱི་རྩོད་སྒྲུབ་
རིག་པ་དེ་ཁ་འཛིང་སྣོག་སྡུར་ཙམ་དུ་ཕྱོགས་པས་རང་རེས་ཡོན་ཏན་
པའི་སྡེ་ལ་ངོ་ཚ་ཞིག་ཏུ་གྲུབ་ཚར་བ་རེད།
དྲང་མོ་བཤད་ན་སློབ་ཆེན་པའི་སྡེ་ན་གླེང་བཞིན་པའི་འཚོ་
གཞིས་སྙིང་སྟོབས་དེ་སྤྱི་ནས་སྒེར་དུ་གྱེས་ཏེ་རིག་པ་ཚོ་ཤོག་ཅན་དུ་
འགྱུར་གྱིན་འདུག་པ་ནི་ང་ཚོས་དོགས་སློང་ཞིག་བྱ་དགོས་པར་འདུག
མི་ནི་གདོད་མའི་དུས་སུ་ཡུན་རིང་ནར་མ་སོན་པའི་རིག་པ་ཞིག་ནས་
རིམ་ཆར་རིག་པ་ཅན་ལ་ཕྱོགས་པའི་བརྒྱུད་རིམ་ནི་ང་ཚོས་མིག་སྔར་
ཉམས་མྱོང་ཞིག་ཏུ་ལྟ་དགོས་པར་སེམས་ཏེ། ཚང་མས་སློབ་སྦྱོང་
ཡག་པོ་བྱེད་རོགས། །
མདོར་ན་བོད་མི་རྣམས་ཆོས་ལུགས་ཤིག་གི་ཆེད་དུ་འཚོ་དགོས་
པ་ཡིན་ནམ། བོད་མིས་ཆོས་ལུགས་ལ་ཞབས་ཏོག་སྒྲུབ་རྒྱུ་ཙམ་ལས་
ཅི་ཡང་བསམ་བློ་འཁོར་མི་དགོས་པ་ཡིན་ནམ།
༢༠༠༨ལོའི་ཟླ༧པའི་ཚེས ༢ ༥ལ་རྫོགས་པར་སྦྱར།
– 144 -



བདག་གི་འཇིག་རྟེན་གྱི་སྙན་དངགས་པ།
བདག་གི་འཇིག་རྟེན་གྱི་སྙན་དངགས་པ།
—བོད་ཀྱི་སྙན་ངག་པའི་མི་རབས་གསུམ་པ་
ལས་བསླངས་པའི་སྐད་ཆ།
སྤྱི་ལོ ༢༠༠༦ལོའི་ཟླ༦པའི་ཚེས༢ ༢ ཉིན་མི་རབས་གསུམ་པའི་
བཞུགས་མོལ་ཚོགས་འདུ་གནའ་མཁར་ཟི་ལིང་ནས་འཚོགས་ཤིང་།
འཐུས་ཚབ་མི་སྣ་བཅུ་ཡོད་པ་རེད། ཚབ་མཚོན་བརྩམས་ཆོས་་་་
འགའ་ཡང་ཁྱབ་བསྒྲགས་བྱས་འདུག དོན་དེ་ཟི་ལིང་གི་དུས་དེབ་
《ད་ལྟ་བ»འདོན་ཐེངས་ལྔ་བའི་སྟེང་བཀོད་ཡོད་ཅིང་། “ མཆོད་
མེ” དྲ་ ལམ་ ནས་ ཞིབ་ ཙམ་ ངོ༌ སྤྲོད་ བྱེད་ ཀྱིན་འདུག ཞོར་དུ
《གངས་རྒྱན་མེ་ཏོག》གི་པར་ངོས་ཤིག་བཀོད་སྒྲིག་བྱ་རྩིས་བྱས་ཀྱང་
དོན་ཐོག་ཏུ་མ་བབས་ཟེར། གང་ལྟར་དོན་དག་དེ་ནི་བཟང་བོ་
ཞིག་རེད། །
ཡིན་ཡང་མིང་བཏགས་དེ་འདོད་རྒྱལ་ཡིན་ནམ་རྗེས་གྲུབ་ཡིན་
ཞེས་སྙན་ངག་པ་དེ་དག་ལ་དྲི་བ་ཞིག་འདོན་ཆོག རྒྱུ་མཚན་ནི་ཁོ་
ཚོས “འདི་ནི་རྩོམ་ཐབས་ཆིག་རྐྱང་བ་དང་། ཕུགས་བསམ་རིང་
ལུགས་པ། རྩོམ་སྟེགས་སྒེར་གཅོད་པ་བཅས་ལ་རྒོལ་བའི་སྙན་ངག་
གི་ཚོགས་པ་ཞིག་ཡིན” ཞེས་བཤད་ཡོད་ནའང་། ཁོ་ཚོའི་ཚབ་་་
- 145 -
I



རྨ་ཆུའི་བསམ་གཏན་གྱི་རྩོམ་བཏུས • དཔྱད་རྩོམ།
，
མཚོན་བརྩམས་ཆོས་གང་གིས་ཀྱང་ལྟ་བ་དེའི་ཕྱོགས་ཙམ་ཡང་ཟིན་མི་
འདུག ཁོ་ཚོའི་ཁྲོད་ནས་འཛམ་གླིང་གི་དཔེ་མཚོན་སྙན་ངག་པ་མི་
བཤད་པར་བོད་རང་གི་ཚིག་སྦྱོར་བྱང་དུ་ཆུབ་པ་ཞང་ཞུང་ཆོས་་་་
དབང་གྲགས་པ་ལྟ་བུ་བྱོན་ནམ། ཚིག་ལ་མཁས་པ་ས་སྐྱ་ཀུན་་་་་
དགའ་རྒྱལ་མཚན་ལྟ་བུ་བྱོན་སྲིད་དམ། ཡང་ན་ཚིག་དོན་གཉིས་ལ་
མཁས་པ་རྗེ་ཙོང་ཁ་བ་ལྟ་བུ་བྱོན་རྒྱུ་རེད་དམ། ངས་འདིར་འབྲུག་
པ་ཀུན་ལེགས་ཀྱི “ཨ་མའི་སེན་མོ་རྣོན་པོ་དེ། །ཨ་ཕའི་རླིག་པའི་ཆག་
སྒོ་ཡིན། །ཁ་ལན་བསྲུང་བའི་མིག་ལོག་དེ། ། ཨ་ཕའི་སྙིང་རླུང་སློང་
རོགས་ཡིན། ། ཨ་ཕ་སྐྱུར་འགོང་མཐུ་བོ་དེ། ། ཨ་མ་ལགས་ཀྱི་ཆག་སྒོ་
ཡིན། །” ཞེས་པ་བཞིན་ ཅི་ཡང་མི་བྱོན་པར་ཆང་འཐུང་དུད་་་་་
འཐེན་པ་རང་མལ་དུ་རྒས་ན་ཆག་སྒོ་ལས་ཅི་ཡང་མེད། །
“བོད་ཀྱི”ཞེས་སྤྱི་མིང་དེའི་བྱང་མ་ཐོད་ཁར་ཕྱར་བདེ་བོ་ག་
ལ་ཡིན། མི་རབས་གསུམ་པ་ལྕགས་པར་དུ་མ་བཏབ་པ་རེད་མ་
གཏོགས་ཏག་ཏག་ཡིན་ནི་རེད། ཁྱེད་ཚོས་འཐུས་ཚབ་ཡོང་ངམ།
རྗེས་སུ་ཧུར་ཐག་བྱ་རྒྱུ་ཟེར་ན་བསམ་འཆར་མེད། ཡང་ཁོ་ཚོས་མ་
འོངས་པའི་འཆར་གཞི་གླེང་དུས “ནང་དོན་དང་རྣམ་ པ་ སོགས་་་་
ཕྱོགས་གང་ཐད་ནས་གསར་བ་གསར་རྐྱང་ཡིན་པའི་སྙན་ངག་འབོར་
ཆེན་བརྩམས་ནས་བོད་ཆེན་པོ་སྙན་ངག་གི་འཇིགས་པ་ལས་སྐྱོབ་རྒྱུ”
ཟེར། དེ་ནི་ཁོ་ཚོའི་ལས་ཀའི་ཕུགས་བསམ་རེད། བརྩམས་ཆོས་
ཀྱི་ཕུགས་བསམ་ལ་རྗེས་སུ་ལྟ་ཆོག སྐབས་འདིར་བདག་ལ་རྣམ་
- 146 —



བདག་གི་འཇིག་རྟེན་གྱི་སྙན་དངགས་པ།
རྟོག་ཅིག་སྐྱེས་བྱུང་། དོན་དམ་ཁོ་ཚོ་སྙན་ངག་པ་ཤ་སྟག་ཡིན་ནམ།
ཁོ་ཚོ་མི་རབས་གསུམ་པའི་ཆེད་དུ་ཡར་ལང་ངམ། མར་ཙོག་གམ།
ཡར་རྒྱུག་གམ་མར་ཤུད་དམ་སོགས་ཅི་ཡང་སྣང་བ་འཆར། རྒན་པ་
གནའ་ཤེལ་ ཅན་ན་རེ “གསར་བུ་དེ་ཚོས་ལོ་ལོན་མིག་ནང་དུ་མི་་་
འཇོག” ཟེར། དེ་ཡང་བདེན་པ་འདྲ། སྙན་ངག་པ་ཟེར་དུས་
ཆང་དང་དུ་བར་འབྲེལ་བ་དམ་ཞིང༌། བུད་མེད་ཀྱི་རྐེད་པ་དང་
ཡང་ན་ནུ་མ་དང་དབྱེ་ཐག་མི་ཆོད་པའི་བུད་མེད་མཛེས་མ་ལ་བལྟ་
ཤེས་ པའི་ཁ་བདེ་ལག་བདེ་ཡི་གེ་བ་ཞིག་ཏུ་འདོད་པ་ནི་མི་རབས་
གསུམ་པའི་གཙོས་དེང་གི་བོད་ཀྱི་ན་གཞོན་སྙན་ངག་པ་སྐོར་ཞིག་གི་
བཞེད་པ་རེད་ཟེར། དེ་ཡང་བདེན་བདེན་འདྲ་སྟེ་མི་རབས་གསུམ་
པའི་འཐུས་ཚབ་པའི་ཁྲོད་དུ་བུད་མེད་གཅིག་ཀྱང་མི་འདུག འོ་ན་
ད་བར་དུ་བུད་མེད་སྙན་ངག་པ་མ་བྱོན་ པའི་ དབང་དུ་བྱེད་དམ།
མཚོ་བྱུང་མ་གོང་དུ་བཞུགས་ནས་སྙན་ངག་ནི་བུད་མེད་ཀྱིས་སྐྱེས་པ་
ཁོ་ནར་བྱིན་པའི་འཇིག་རྟེན་ཧྲིལ་བོ་ཡིན་ནམ། ཡང་ན་འདོད་པའི་
ལས་ཀྱི་ཚོར་བ་ནི་སྙན་ངག་གི་རྩ་བ་ཡིན། དེ་འདྲ་ཡིན་ན་འཇིག་
རྟེན་འདིར་མངལ་ལྡན་གྱི་སྲོག་ཆགས་གར་ཁྱབ་ལ་སྙན་ངག་གི་ཚོར་
བ་ཡོད་པར་བཞེད་དགོས་ཤིང༌། རེ་རེ་བཞིན་ལ་གཞས་སྙན་ངག་
པར་མཚན་སྙན་འདོགས་ཀྱང་རུང་ལ། ཡང་ན་ཙི་འདེབས་པའམ་
མལ་ཁྲི་བ་ཞེས་བཏགས་ཀྱང་མི་ཆོག་པ་ཅི་ཡང་མེད་སྙམ། རྒྱུ་་་
མཚན་ནི་འཚོ་བ་རྒྱས་སྤྲོས་ཆེ་བས་ལད་སོང་བ་རེད་ཟེར། དེ་ནི་
- 147 -



རྨ་ཆུའི་བསམ་གཏན་གྱི་རྩོམ་བཏུས • དཔྱད་རྩོམ།
སྙན་ངག་ལ་གུས་གཟོ་མ་བྱས་པ་རང་རེད། མི་དེ་དག་གི་སྙན་ངག་
ནི་བརླ་བར་ཁོ་ནའི་སྙན་ངག་ཅིག་ཏུ་འགྱུར་ཉེན་ཡོད་པས་བདག་
གིས་མི་སྣ་དེ་དག་ལ་ཆེད་དུ་ཁ་བརྡ་ཞིག་བྱ་འདོད་དེ། ཇི་སྐད་དུ་
ལེགས་པར་བཤད་པ་རིན་པོ་ཆེའི་གཏེར་ལས“ མཁས་པ་བརྩད་ཅིང་
མ་འདྲིས་པར། །དེ་ཡི་བར་དུ་གཏིང་མི་དཔོག། རྔ་ལ་དབྱུག་གུས་
མ་བསྣུན་པ། །དེ་སྲིད་གཞན་དང་ཁྱད་ཅི་ཡོད། །” ཅེས་པ་བཞིན་
བདག་གི་སྐད་ཆ་ནི་གཉིད་ནས་ལབ་པ་མ་ཡིན་པར་དྲིས་ནས་བྱོན་
པར་གོ་བ་ལེན་ཡང་ཆོག་སྟེ། ཡང་གཅིག་བཤད་ན་མི རབས་
གསུམ་པའི་རྩིས་ཐང་གི་ཆེད་དུ་ཡི་གེ་ནག་ཆུང་འདི་འདྲ་ཞིག་མི་འབྲི་
ཐུ་ མེད་ ཀྱི་ གནས་ སུ་ བསྐྱལ་ བ་ སོགས་ རྒྱུ་ རྐྱེན་ དུ་ མ་ དང་ བཅས།
སྐབས་འདིར་གནམ་བདག་ཆོས་ལུགས་ཀྱི་ཆོས་སྒོར་ཞུགས་པའི་དགེ་
མ་ཐུ་ལིས་ཧྥ་ལགས་ཀྱིས “དབུལ་ཕོངས་བ་ནི་རླབས་ཆེན་ཡིན་ཏེ།
ཁོ་ཚོས་རང་ཅག་ལ་གཞན་ན་མེད་པའི་གནས་ལུགས་ཀྱི་མཛེས་སྡུག་
དང་བརྩེ་བ་བསྟན་ཡོང”ཞེས་པ་བཞིན་རྒྱས་སྤྲོས་བག་མེད་ལ་གཡེང་
བའི་ཁོར་ཡུག་ན་དབུལ་བོ་གཞན་ཞིག་གི་གཟུགས་བརྙན་མངོན་མི་
འོང་བའི་ངེས་པའང་མེད། ཆང་དང་དུ་བ་འགྲན་ནས་སྟོང་གཏམ་
ལ་བསྟིམས་པའི་ན་གཞོན་དེ་དག་གི་ཀླད་རྩ་ནི་ཟངས་སྐུད་སླེས་མའི་
དྲ་བ་དྲ་བྱེད་དུ་འགྱུར་མེད་པའི་ངེས་པ་ཡང་མེད་ལ། ཕྱོགས་་་་
གཞན་ཞིག་ནས་ཁོ་ཚོས་འཇིག་རྟེན་ནི་མ་གཞི་སྡང་ཟུག་གི་ཆེད་དུ་
གྲུབ་པར་འདོད་ཅིང་། སྡང་ཟུག་ནི་ལ་རྒྱ་ཞིག་ཏུ་ལྟ་བཞིན་ཡོད།
- 148 -



བདག་གི་འཇིག་རྟེན་གྱི་སྙན་དངགས་པ།
ད་དུང་གནས་ལུགས་ངས་མི་བརྩི་སྟེ། མ་གཞི་ང་མ་རངས་པས་དེ་
ལྟར་བཤད་ངེས་ཟེར། གཞུང་ལུགས་དང་འཚོ་གཞེས་ཀྱི་ལྟ་བ་ནི་
བེམ་ སྐོགས་ཡིན་པར་བཤད། ཁོ་ཚོས་རང་སྒེར་གྱི་ཚོར་བ་ཕྲན་
ཚགས་གཙུག་ཏུ་འཛིན་སྲིད་ཅིང༌། ཡབ་མེས་ཀྱི་རྩོལ་བ་མཐའ་དག་
ནི་རང་བྱུང་གི་ཆོས་ཉིད་ཅིག་ལ་ལྟ་བཞིན་ཡོད། དེ་ནི་ཡ་རབས་
ཤེས་དཔྱོད་འཇིག་ཉེན་ གྱི་ ཐན་ལྟས་ཤིག་ཏུ་ བཤད་ཆོག་ཆོག་རེད།
འཇིག་སྐྱོབ་ཀྱི་ལྟ་བ་གར་ཡང་མ་མཆིས། གལ་ཏེ་ཉིད་ལ་ཁོམ་པ་
ཡོད་ན་བདག་གིས་བྲིས་པའི “ང་དང་སྙན་དངགས་བར་གྱི་གསང་
གཏམ”ཞེས་པར་ཐེངས་ཤིག་ལྟ་རོགས།
ཡང་ཧོར་གཙང་འཇིགས་མེད་ཀྱིས “ ཆང་དང་དུ་བ་སྤྱོད་པ་
དང་། བདེ་སྡུག་གང་ལ་ཚོར་བ་རྣོ་བ་ནི་སྙན་ངག་པའི་རང་བཞིན་
ཡིན” ཞེས་བཤད་ཡོད་པ་ནི་སྙན་ངག་པའི་རང་བཞིན་དུ་འགྲོ་འམ།
དེ་འདྲའི་རང་བཞིན་ཡང་མོ་ཞིག དེ་འདྲའི་རང་བཞིན་སྡུག་ཐུག་
ཅིག དེ་འདྲའི་རང་བཞིན་ཆག་པོ་ཞིག དེ་འདྲ་ཡིན་ན་ངོ་མ་
ཚར་ཡག་བྱས་འདུག དེ་དང་འདྲ་བ་སོགས་“ང་བརྒྱད” མ་རིག་
པའི་ན་གཞོན་སྐོར་ཞིག་སྐྱག་ལང་དུ་ཤོར་བ་ནི་རྟུག་དྲི་འཆོར་བའི་
སྔོན་བརྡ་ཡིན་པས་བོད་ཀྱི་རྟོགས་སད་དུ་མཐོང་རྒྱུ་ནི་ཁག་པོ་རང་
རེད། ལྗང་བུས་མི་རབས་གསུམ་པ་ལ “ཁྱེད་ཚོས་དགེ་ཆོས་ཀྱི་་
འདོད་བསྟན་ལྟ་བུ་ཞིག་འབྲི་བཞིན་འདུག་མོད། ད་དུང་དོར་མ་
ཕུད་རྐྱང་བྱ་ཐུབ་མེད”ཅེས་པ་དང་། སྐུ་ཞབས་ལོའུ་སི་ལགས་ཀྱིས
- 149 -



རྨ་ཆུའི་བསམ་གཏན་གྱི་རྩོམ་བཏུས • དཔྱད་རྩོམ།
“བག་ལེབ་ཀྱི་ཆེད་དུ་རྩོམ་ཡིག་བྲིས་ཚེ། རང་སྒེར་རྣམ་དཔྱོད་ཀྱི་
རྩོལ་བའི་དབུགས་རྒྱུ་འགག་པར་ཐེ་ཚོམ་མེད”ཅེས་པ་དེ་དག་དྲན་
བྱུང༌། དེ་བཞིན་གྲགས་པའི་ཆེད་དུ་སྨྱོན་པ་སྒྲེན་མོར་སྲང་བར་དུ་
རྒྱུག་པ་ལྟ་བུའི་རྩོམ་འབྲི་བ་འདི་དག་ནི་ནུབ་ཕྱོགས་པའི་རྔ་མ་བ་རེད་
ཅེས་བཤད་མཁན་ཡང་བྱུང་ཡོད། མུ་མཐུད་དུ་བོད་ཀྱི་ན་གཞོན་
་སྙན་ངག་པ་ཚོས་རང་གཤིས་ལ་བྱབ་བཀྲུ་མ་བྱས་ཚེ་བོད་ཀྱི་སྙན་ངག་
གི་དུས་སྐབས་འདི་ནི་ནམ་རྨས་ཀྱི་ཉིན་གཅིག་རེད། བོད་ཀྱི་སྙན་
ངག་འཇིག་པ་ལས་སྐྱོབ་རྒྱུ་ཕར་ཞོག་རང་འགོ་ཡང་ཐོན་དཀའ་བར་
འདུག དེ་བཞིན་གང་དུ་འགྲོ་བར་གྲབས་བཤམས་ན་ ཐོག་མར་
ཡུལ་དེར་དམིགས་པའི་གཏན་ཚིགས་ཤིག་དགོས་པ་ནང་བཞིན་སྙན་
ངག་གི་གྲུབ་པའི་མཐའ་ཞིག་འཛུགས་པའི་འདུན་པ་ཡོད་ན་ཐོག་མའི་
འབྲས་སོན་བདེ་ཐང་ཡིན་མིན་ལ་ལྟ་དགོས་པ་རེད། རྒྱ་ཡན་པའམ་
རང་དབང་སྨྲ་བའི་རིགས་སུ་འདུ་ན་སླར་ཡང་རྔ་མ་བར་འགྱུར་བས་
ན། དེ་བས་རིན་ཐང་ནི་རྒྱ་མཚོའི་མེ་སྟག་གོ།
ཡང་མི་སྣ་དེ་དག་གིས་ སྤྱིར་ཁོ་པ་ཚོས་རིན་ཐང་ཞེས་པ་ལ་
བདག་གཉེར་བྱ་ཡི་མེད་ཟེར་ངེས་མོད། དེ་ནི་སྐུ་ཞབས་ལོའུ་སི་
ལགས་ཀྱིས“བདེན་ངེས་དང་རྒྱབ་འགལ་བྱེད་པའི་ཆོ་འཕྲུལ་ཀུན་ནི་
བདེན་ངེས་རྩ་བརླག་གཏོང་བའི་རྫུན་གཏམ་ཡིན”ཞེས་པ་བཞིན་ཁོ་
ཚོའི་རྫུན་གཏམ་དུ་འགྲོ་ཡང་སྲིད། བོད་ཀྱི་ན་གཞོན་སྙན་ངག་པ་
རྣམས་ནི་སྐམ་སར་འཚོ་ཡུན་རིང་དྲགས་པས་ཡིན་ནམ། ཁོ་ཚོར་
- 150 -



་
་
་
་
་
་ ་ ་ ་
：
་
་ ：………་ ་ ་
་ ་ ་ ་
་
：：
་
་ ་ ་་་་་་ ，་ ：
་་་" ：： ་་ ，༌ ་་་་་་་་་་..
;;སt:p:༤ ཅན︽: aftspasa
#**,
བདག་གི་འཇིག་རྟེན་གྱི་སྙན་དངགས་པ།
འདང་ངེས་པའི་འཚོ་བཅུད་མ་འཛོམ་པས་ལན་འདུག གང་ལྟར་
རྨང་ གཞི་ མེད་ པར་ རྨང་ རྡོ་ རྩེག་ མཁན་ ཤ་ སྟག་ ཏུ་ མངོན་ ཡོང་ སྟེ།
དཔེར་ན། བརྩམས་ཆོས་ལས་པིར་མིང་རྫིག་པ། གཞུང་དངོས་
ལས་ཁ་བྱང་འཇིགས་པ། ཕྱག་རྗེས་ལས་རྐང་རྗེས་ཟབ་པ། འདྲ་
པར་ལས་མིག་ཤེལ་ཆེ་བ་སོགས་སྐྱོན་ཆ་གང་མང་མང་ཞིག་ཡོད་པ་ནི་
ངོ་ཚ་རེད། ངོ་ཚ་ཤེས་དུས་ཡོད་ཚད་ཤོར་ཚར་ཡང་སྲིད། དེ་བས་
འུར་འགོ་མ་སྔ། ཡག་པོར་སློབ་སྦྱོང་བྱོས། ངས་སྐབས་འདིར་
ལྗང་བུས “ན་གཞོན་རྩོམ་དགའ་སྐོར་ཞིག” ཅེས་ བཤད་པའི་ཚིག་
དུམ་ཞིག་ཀྱང་དྲན་ཡོང་ལ། དགའ་ཕྱོགས་འགྲིག་ཡོད་ཀྱང་དགའ་
སྟངས་འཆུག་སོང་བ་རེད། ཆང་དྲི་དང་དུད་དྲིས་ཁྱབ་པའི་སྙན་
རྩོམ་དམ་དུམ་རེ་ལྕགས་པར་དུ་བཏབ་པ་བཟང་ནའང་། ལུས་རིད་
ཅིང་རྒྱུན་འཛོལ་ལ། སྐྱོན་མ་ཤེས་པའི་གནས་ཚུལ་གང་སར་ཁྱབ་
པས་ཅིས་ཀྱང་མི་བཤད་ཐུ་མེད་ཀྱི་ནང་གཏམ་སྐོར་ཞིག་འདིར་བཀོད་
པ་ལས་ཀུན་སློང་གཞན་མེད། འོ་ན་གང་འདྲ་ཞིག་ལ་བདག་གི་
འཇིག་རྟེན་གྱི་སྙན་དངགས་པ་ཟེར་ཞེ་ན། “གཤིས་ཀ་བདེ་ཐང་གི་
སྙན་ངག་པ་ཞིག” ལ་རེ་ཞིང་བསྒུག་ སྡོད་པ་ལས་ཅི་ཡང་འཁྲིག་ཆ་
དོད་པའི་བྱ་འགུལ་གང་ལའང་རེ་བ་བྱ་ཡི་མེད། ངང་བསྒྲུག་དེའི་
ཁྲོད་ནས་ང་རང་ན་ཚོད་ཇེ་མཐོ་རེད།
༢༠༠༦ལོའི་ཟླ ༡༢ པའི་ཚེས ༢ ༢ ལ་རྫོགས་པར་སྦྱར།
- 151 -



རྨ་ཆུའི་བསམ་གཏན་གྱི་རྩོམ་བཏུས།
སྒྲུང་རྩོམ་དང་དཔྱད་རྩོམ།
རྩོམ་པ་པོ། རྨ་ཆུའི་བསམ་གཏན།
རྩོམ་སྒྲིག་འགན་འཁུར་པ། གཅོད་པ་ཀླུ་རྒྱལ།
མདུན་ཤོག་མཛེས་རིས་པ། རྡོ་བསྟན་པ་དར་རྒྱས། །
དཔེ་སྐྲུན། ཀན་སུའུ་མི་རིགས་དཔེ་སྐྲུན་ཁང་།
འགྲེམས་སྤེལ། ཀན་སུའུ་མི་རིགས་དཔེ་སྐྲུན་ཁང་།
པར་འདེབས། ལན་གྲུ་ཞིན་ཧྭ་པར་ཁང་།
དེབ་ཚད། ཧོ་སྨིས880X ཧོ་སྨིས1230 1/32
དཔར་ཤོག 9
ཡིག་གྲངས། ཁྲི14
པར་ཐེངས། 2009ལོའི་ཟླ3པར་པར་གཞི་དང་པོ་བསྒྲིགས།་
དཔར་ཐེངས། 2009ལོའི་ཟླ3པར་དཔར་ཐེངས་དང་པོ་དཔར།
དཔར་གྲངས། 1 1 500
དཔེ་རྟགས། ISBN 978-7-5421-1403-7
རིན་གོང་། སྒོར26.00
་
པར་དབང་འདི་གར་ཡོད་པས་པར་བཤུས་བརྒྱབ་ན་ཁྲིམས་ཆད་ཕོག་
（ཤོག་ངོས་ཆད་ནོར་སློག་སྐྱོན་གང་རུང་ཡོད་ཚེ་པར་ཁང་ལ་དྲི་གཏུག་བྱ）
